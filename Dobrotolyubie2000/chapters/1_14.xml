<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="251"/>
<p>Оу҆миле́нный и҆́нокъ, и҆́менемъ ѳеофа́нъ, лѣ́ствицꙋ и҆зложѝ бж҃е́ственныхъ дарѡ́въ, ю҆́же и҆скꙋ́съ и҆звѣ́стнꙋ сотворѝ бг҃онѡ́снымъ.</p>
<p>і҃ 	 соверше́нство. 	 Пе́рвѣе є҆́сть, моли́тва чистѣ́йшаѧ.</p>
<p>ѳ҃ 	 просвѣще́нїе се́рдца. 	 Ѿ неѧ́же происхо́дитъ серде́чнаѧ нѣ́каѧ теплота̀.</p>
<p>и҃ 	 ѡ҆сїѧ́нїе стра́нное. 	 По не́йже дѣ́йство стра́нное и҆ ст҃о́е.</p>
<p>з҃ 	 видѣ́нїе та́инствъ. 	 Та́же сле́зы бж҃е́ствєнныѧ серде́чныѧ, И҆́хже ра́ди ми́ръ многоразли́чныхъ по́мыслѡвъ.</p>
<p>ѕ҃ 	 ѡ҆чище́нїе ᲂу҆ма̀ 	 Ѿ негѡ́же и҆стека́етъ ᲂу҆ма̀ ѡ҆чище́нїе, И҆ видѣ́нїе вы́шнихъ та́инствъ.</p>
<p>є҃ 	 ми́ръ по́мыслѡвъ 	 По не́мже стра́нное ѡ҆сїѧ́нїе несказа́ннымъ ѡ҆́бразомъ.</p>
<p>д҃ 	 сле́зы сердє́чныѧ. 	 негѡ́же неизрече́нное се́рдца просвѣще́нїе.</p>
<p>г҃ 	 дѣ́йство ст҃о́е. 	 И҆ ѿсю́дꙋ па́ки несоверше́нное соверше́нство.</p>
<p>в҃ 	 теплота̀ се́рдца. 	 Про́чее широтꙋ̀ ᲂу҆́бѡ безконе́чнꙋ и҆́мать се́й степе́нь, А҆́ще и҆ въ є҆ди́номъ заключи́лсѧ бы стїхѣ̀.</p>
<p>а҃ 	 моли́тва чи́стаѧ. 	 Пе́рвѣе на лѣ́ствицѣ до́льный степе́нь,</p>
<p>Восхожде́нїе бж҃е́ственное. 	 То́чїю моли́твꙋ чи́стꙋю показꙋ́етъ. Ви́ды же є҆ѧ̀ сꙋ́ть и҆ вельмѝ мнѡ́ги:</p>
<p>И҆ а҆́ще хотѣ́ли бы́хомъ ны́нѣ ѻ҆́ныѧ и҆счи́слити,</p>
<p>Продолжа́тъ на́ше сло́во.</p>
<anchor type="page" number="252"/>
<p>То́жде мѝ разꙋмѣ́й во всѣ́хъ степе́нехъ, возлю́бленне,</p>
<p>И҆скꙋ́съ же ᲂу҆чи́тель ѻ҆́ныхъ є҆́сть, а҆ не сло́во.</p>
<p>Лѣ́ствица возводѧ́щаѧ на высотꙋ̀ стра́ннѡ.</p>
<p>Десѧти́ца степе́ней, є҆́сть дꙋшѝ ѡ҆животворе́нїе стра́нное,</p>
<p>Десѧти́ца степе́ней, живо́тъ дꙋшѝ проповѣ́дꙋетъ.</p>
<p>И҆ глаго́летъ нѣ́гдѣ нѣ́кто ѿ бг҃оно́сныхъ сїѧ̑:</p>
<p>Не тща́йсѧ стѧжа́ти живо́тъ здѣ̀,</p>
<p>Тще́тною наде́ждою дꙋшѝ да не прельща́етъ себѐ,</p>
<p>Ꙗ҆́кѡ та́мѡ полꙋ́читъ є҆го̀.</p>
<p>Десѧти́ца степе́ней, є҆́сть бж҃е́ственное любомꙋ́дрїе,</p>
<p>Десѧти́ца степе́ней, є҆́сть пло́дъ всѣ́хъ кни́гъ.</p>
<p>Десѧти́ца степе́ней, соверше́нство показꙋ́етъ.</p>
<p>Десѧти́ца степе́ней, на нб҃са̀ возво́дитъ.</p>
<p>Десѧти́ца степе́ней, бг҃а твори́тъ вѣ́дѣти.</p>
<p>Лѣ́ствица зри́тсѧ долгото́ю кратча́йша:</p>
<p>А҆́ще же и҆скꙋ́сомъ прїи́метъ кто̀ внꙋ́трь се́рдца,</p>
<p>Бога́тство ѡ҆брѧ́щетъ невмѣсти́мо мі́рꙋ,</p>
<p>И҆ и҆сто́чникъ бж҃е́ственный точа́щъ живо́тъ стра́нный.</p>
<p>Оу҆чи́тель и҆зрѧ́днѣйшїй є҆́сть лѣ́ствица сїѧ̀,</p>
<p>Ꙗ҆́снѣ ᲂу҆вѣ́дѣти коемꙋ́ждо мѣ̑ры своѧ̑.</p>
<p>Зрѧ̀ бж҃е́ственнꙋю лѣ́ствицꙋ десѧтѝ дарѡ́въ,</p>
<p>А҆́ще мни́ши стоѧ́ти водрꙋже́ннѡ на се́й,</p>
<p>Рцы̀, на ко́емъ є҆сѝ степе́ни сеѧ̀,</p>
<p>На по́льзꙋ и҆ на́мъ ᲂу҆ны̑лымъ.</p>
<p>А҆́ще хо́щеши, возлю́бленне, чесомꙋ̀ наꙋчи́тисѧ ѡ҆ си́хъ,</p>
<p>Бꙋ́ди без̾ попече́нїѧ ѡ҆ всѧ́ческихъ ве́щехъ, безслове́сныхъ же,</p>
<p>И҆ по мнѣ́нїю благосло́вныхъ.</p>
<p>Не бо̀ чесомꙋ̀ наꙋчи́шисѧ, кромѣ̀ без̾ попече́нїѧ.</p>
<p>И҆скꙋ́сомъ же сїѧ̑ познава́ютсѧ, а҆ не сло́вомъ.</p>
<p>Сїе́ же, а҆́ки воспомина́нїе то́чїю, глаго́лю тѝ:</p>
<p>Є҆́сть же сло́во ст҃ы́хъ бг҃оно́сцєвъ,</p>
<p>А҆́ще и҆ тѧ́жцѣ въ слꙋ́хъ вни́детъ:</p>
<p>Не ѡ҆брѣты́йсѧ на є҆ди́номъ ѿ степе́ней</p>
<anchor type="page" number="253"/>
<p>И҆лѝ не поꙋча́ѧйсѧ всегда̀ въ таковы́хъ,</p>
<p>При кончи́нѣ и҆ во вре́мѧ сме́рти,</p>
<p>Стра́хъ вои́стиннꙋ вели́къ и҆ тре́петъ и҆мѣ́ти бꙋ́детъ,</p>
<p>И҆ боѧ́знь безмѣ́рнꙋ, да не ѿлꙋче́нъ бꙋ́детъ.</p>
<p>Во стра́сѣ ко́нчишасѧ стїхѝ,</p>
<p>Поле́знѣ же вельмѝ слꙋчи́сѧ та́кѡ.</p>
<p>Не бо̀ благи́ми возво́дѧтсѧ наипа́че,</p>
<p>Къ покаѧ́нїю и҆ бла́гости,</p>
<p>Жесточа́йшїи, ѿ ни́хже а҆́зъ є҆́смь пе́рвый,</p>
<p>Но стра́шными и҆ боѧ́зни вино́вными быва́ющими.</p>
<p>И҆мѣ́ѧй ᲂу҆́шы слы́шати, да слы́шитъ.</p>
<p>Слы́ши и҆ разꙋмѣ́й ты̀, написа́вый сїѧ̑:</p>
<p>Ка́кѡ дерзнꙋ́лъ є҆сѝ ты̀ рещѝ такова̑ѧ,</p>
<p>Человѣ́къ, ничто́же и҆мы́й ѿню́дъ ѿ си́хъ;</p>
<p>Ка́кѡ же не ᲂу҆жаснꙋ́лсѧ є҆сѝ ѡ҆ си́хъ ᲂу҆чи́ти;</p>
<p>Не слы́шалъ ли є҆сѝ что̀ ѻ҆зі́а пострада̀,</p>
<p>Хотѧ̀ и҆спра́вити кївѡ́тъ бж҃е́ственный;</p>
<p>Да не возмни́ши, ꙗ҆́кѡ ᲂу҆ча̀, сїѧ̑ глаго́лю:</p>
<p>Но да самаго̀ себѧ̀ ѡ҆бличꙋ̀ си́ми,</p>
<p>Зрѧ̀ побѣ̑дныѧ по́чєсти подвиза́ющихсѧ,</p>
<p>И҆ моѐ безпло́дїе во всѣ́хъ.</p>
<footer/>
</document>
