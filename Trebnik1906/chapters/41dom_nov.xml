<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а г҃і] Мл҃тва, є҆гда̀ кто̀ и҆́мать вни́ти въ до́мъ но́въ.</p>
<p>Бж҃е сп҃си́телю на́шъ, и҆зво́ливый под̾ сѣ́нь закхе́евꙋ вни́ти, и҆ сп҃се́нїе томꙋ̀, и҆ всемꙋ̀ до́мꙋ тогѡ̀ бы́вый: са́мъ и҆ ны́нѣ здѣ̀ жи́ти восхотѣ́вшыѧ, и҆ на́ми недосто́йными мольбы̑ тебѣ̀ и҆ молє́нїѧ приносѧ́щыѧ, ѿ всѧ́кагѡ вре́да соблюдѝ невреди́мы, бл҃гословлѧ́ѧ тѣ́хъ здѣ̀ жили́ще, и҆ ненавѣ́тенъ тѣ́хъ живо́тъ сохранѧ́ѧй.</p>
<p>Ꙗ҆́кѡ подоба́етъ тебѣ̀ всѧ́каѧ сла́ва, че́сть и҆ поклоне́нїе, со безнача́льнымъ твои́мъ ѻ҆ц҃е́мъ, и҆ съ прест҃ы́мъ и҆ бл҃ги́мъ, и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
</document>
