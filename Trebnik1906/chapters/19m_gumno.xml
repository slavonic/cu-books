<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а к҃ѳ] Мл҃тва над̾ гꙋмно́мъ.</p>
<p>Гдⷭ҇и бж҃е на́шъ, и҆сто́чниче бл҃ги́хъ, повелѣ́вый землѝ и҆звестѝ пло́дъ, бл҃гоꙋтро́бїѧ ра́ди твоегѡ̀ и҆ бл҃гости, бл҃гословѝ и҆ ᲂу҆мно́жи и҆ гꙋмно̀ сїѐ, и҆ плодоноше́нїе рабѡ́въ твои́хъ: и҆спо́лни сокрѡ́вища и҆́хъ всѧ́кагѡ бл҃га́гѡ плода̀, пшени́цы, вїна̀ и҆ є҆ле́а, и҆ сохранѝ и҆̀хъ ѿ всѧ́кагѡ и҆скꙋше́нїѧ, со всѣ́ми сꙋ́щими ᲂу҆ ни́хъ, и҆ просвѣтѝ и҆̀хъ въ позна́нїи твое́мъ, да бл҃гоꙋго́дни тебѣ̀ бы́вше, сподо́бѧтсѧ вѣ́чныхъ твои́хъ бла̑гъ: ꙗ҆́кѡ бл҃гослови́сѧ твоѐ и҆́мѧ, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
</document>
