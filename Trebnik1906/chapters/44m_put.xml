<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а и҃і] Мл҃тва хотѧ́щемꙋ ѿитѝ въ пꙋ́ть.</p>
<p>Бж҃е бж҃е на́шъ, и҆́стинный и҆ живы́й пꙋ́ть, пꙋтеше́ствовавый со слꙋго́ю свои́мъ і҆ѡ́сифомъ, спꙋтеше́ствꙋй влⷣко и҆ рабꙋ̀ твоемꙋ̀ и҆́мⷬ҇къ, и҆ всѧ́кагѡ ѡ҆бꙋрева́нїѧ и҆ навѣ́та и҆зба́ви, и҆ ми́ръ и҆ бл҃гомо́щїе па́ки ᲂу҆стро́й: всѧ́кїѧ пра́вды про́мыслъ творѧ́ща по за́повѣдемъ твои̑мъ, и҆ и҆спо́лнена жите́йскихъ и҆ нбⷭ҇ныхъ бла̑гъ бы́вша, па́ки возврати́тисѧ бл҃говолѝ.</p>
<p>Ꙗ҆́кѡ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
</document>
