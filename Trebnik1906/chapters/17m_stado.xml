<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а к҃з]Мл҃тва во є҆́же бл҃гослови́ти ста́до.</p>
<p>Влⷣко гдⷭ҇и бж҃е на́шъ, вла́сть и҆мѣ́ѧй всѧ́кїѧ тва́ри, тебѣ̀ мо́лимсѧ, и҆ тебѐ про́симъ, ꙗ҆́коже бл҃гослови́лъ и҆ ᲂу҆мно́жилъ є҆сѝ стада̀ патрїа́рха і҆а́кѡва, бл҃гословѝ и҆ ста́до скотѡ́въ си́хъ раба̀ твоегѡ̀, [и҆лѝ рабы̀ твоеѧ̀] и҆́мⷬ҇къ, и҆ ᲂу҆мно́жи, и҆ ᲂу҆крѣпѝ, и҆ сотворѝ є҆̀ въ ты́сѧщы, и҆ и҆зба́ви є҆̀ ѿ наси́лїѧ дїа́волѧ, и҆ ѿ и҆ноплемє́нникъ, и҆ ѿ всѧ́кагѡ навѣ́та врагѡ́въ, и҆ воздꙋ́ха сме́ртнагѡ, и҆ гꙋби́тельнагѡ недꙋ́га: ѡ҆градѝ є҆̀ ст҃ы́ми а҆́гг҃лы твои́ми, всѧ́кꙋю не́мощь, всѧ́кꙋю за́висть, и҆ и҆скꙋше́нїе, чарѡвства́ же и҆ волшє́бства, ѿ дѣ́йства находѧ́щыѧ дїа́вольскагѡ ѿгонѧ́ѧ ѿ негѡ̀: ꙗ҆́кѡ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀ и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
<footer/>
</document>
