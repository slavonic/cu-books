<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а л҃з] Мѣсѧцосло́въ съ бг҃омъ ст҃ы́мъ, всегѡ̀ лѣ́та.</p>
<p>Мѣ́сѧцъ септе́мврїй.</p>
<p>а҃. [а] Нача́ло і҆нді́кта, си́рѣчь но́вагѡ лѣ́та: И҆ па́мѧть прпⷣбнагѡ ѻ҆тца̀ на́шегѡ сѷмеѡ́на сто́лпника: И҆ ма́тере є҆гѡ̀ ма́рѳы: И҆ собо́ръ прест҃ы́ѧ бцⷣы, и҆́же въ мїасі́нѣхъ: И҆ ст҃а́гѡ мч҃нка а҆їѳала̀: И҆ ст҃ы́хъ мч҃нцъ, м҃ же́нъ, и҆ а҆ммꙋ́на дїа́кона и҆ ᲂу҆чи́телѧ и҆́хъ: И҆ ст҃ы́хъ мч҃нкъ, каллі́сты, є҆ѵо́да и҆ є҆рмоге́на, самобра́тїй: И҆ па́мѧть првⷣнагѡ і҆исꙋ́са, сы́на наѵи́на. Пра́здникъ, и҆ разрѣше́нїе вїна̀ и҆ є҆ле́а.</p>
<p>в҃. [з] Ст҃а́гѡ мч҃нка ма́манта: И҆ прпⷣбнагѡ ѻ҆тца̀ на́шегѡ і҆ѡа́нна по́стника, патрїа́рха цр҃ѧгра́да.</p>
<p>г҃. [ѕ] Ст҃а́гѡ сщ҃енномч҃нка а҆нѳі́ма, є҆пі́скопа нїкомиді́йскагѡ: И҆ прпⷣбнагѡ ѳеокті́ста, спо́стника вели́кагѡ є҆ѵѳѵ́мїа.</p>
<p>д҃. [є] Ст҃а́гѡ сщ҃енномч҃нка вавѵ́лы є҆пⷭ҇кпа вели́кїѧ а҆нтїохі́и: И҆ ст҃а́гѡ прⷪ҇ро́ка и҆ бг҃ови́дца мѡѷсе́а.</p>
<p>є҃. [д] Ст҃а́гѡ прⷪ҇ро́ка заха́рїи, ѻ҆тца̀ чⷭ҇тна́гѡ і҆ѡа́нна прⷣте́чи: И҆ ст҃ы́ѧ првⷣныѧ є҆лїсаве́ты.</p>
<p>ѕ҃. [г] Воспомина́нїе бы́вшагѡ чꙋдесѐ въ колосса́ехъ, є҆́же є҆́сть въ хѡ́нѣхъ, ѿ а҆рхїстрати́га мїхаи́ла: И҆ ст҃а́гѡ мч҃нка є҆ѵдоѯі́а, и҆ съ ни́мъ пострада́вшихъ ҂ар҃д: И҆ прпⷣбнагѡ ѻ҆тца̀ на́шегѡ а҆рхі́ппа.</p>
<p>Разрѣше́нїе вїна̀ и҆ є҆ле́а.</p>
<p>з҃. [в] Предпра́зднство ржⷭ҇тва̀ прест҃ы́ѧ бцⷣы: И҆ ст҃а́гѡ мч҃нка сѡзо́нта: И҆ па́мѧть и҆́же во ст҃ы́хъ ѻ҆тца̀ на́шегѡ і҆ѡа́нна а҆рхїепⷭ҇кпа, новгоро́дскагѡ чꙋдотво́рца.</p>
<p>н҃. [а] Ржⷭ҇тво̀ прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и.</p>
<p>Пра́здникъ и҆ разрѣше́нїе ры́бы. ѳ҃.</p>
<p>ѳ҃. [з] Ст҃ы́хъ и҆ првⷣныхъ бг҃оѻтє́цъ і҆ѡакі́ма и҆ а҆́нны: И҆ ст҃а́гѡ мч҃нка севирїа́на:</p>
<p>Разрѣше́нїе вїна̀ и҆ є҆ле́а.</p>
<p>Въ то́йже де́нь прпⷣбнагѡ ѻ҆тца̀ на́шегѡ і҆ѡ́сифа, волоцка́гѡ чꙋдотво́рца: И҆ во ст҃ы́хъ ѻ҆тца̀ на́шегѡ ѳеодо́сїа, а҆рхїепⷭ҇кпа черни́говскагѡ.</p>
<p>і҃. [ѕ] Ст҃ы́хъ мч҃нцъ, минодѡ́ры, митродѡ́ры и҆ нѷмфодѡ́ры.</p>
<p>а҃і. [є] Прпⷣбныѧ ма́тере на́шеѧ ѳеодѡ́ры а҆леѯандрі́йскїѧ: И҆ пренесе́нїе моще́й прпⷣбныхъ ѻ҆те́цъ, се́ргїа и҆ ге́рмана валаа́мскихъ чꙋдотво́рцѡвъ и҆з̾ нова́града ѻ҆бра́тнѡ на валаа́мъ во ѻ҆би́тель и҆́хъ.</p>
<p>в҃і. [д] Ст҃а́гѡ сщ҃енномч҃нка а҆ѵтоно́ма: Въ се́й же де́нь ѿдае́тсѧ пра́здникъ ржⷭ҇тва̀ бцⷣы. Слꙋ́жба пое́тсѧ всѧ̀ пра́здника.</p>
<p>г҃і. [г] Па́мѧть ѡ҆бновле́нїй хра́ма ст҃а́гѡ, хрⷭ҇та̀ и҆ бг҃а на́шегѡ, воскрⷭ҇нїѧ: И҆ предпра́зднство воздви́женїѧ чⷭ҇тна́гѡ и҆ животворѧ́щагѡ крⷭ҇та̀: И҆ ст҃а́гѡ сщ҃енномч҃нка корни́лїа со́тника.</p>
<p>Разрѣше́нїе вїна̀ и҆ є҆ле́а.</p>
<p>д҃і. [в] Всемі́рное воздви́женїе чⷭ҇тна́гѡ и҆ животворѧ́щагѡ крⷭ҇та̀: И҆ ᲂу҆спе́нїе во ст҃ы́хъ ѻ҆тца̀ на́шегѡ і҆ѡа́нна, а҆рхїепі́скопа кѡнстанті́нѧ гра́да, златоꙋ́стагѡ.</p>
<p>Пра́здникъ, и҆ по́стъ.</p>
<p>є҃і. [а] Ст҃а́гѡ великомч҃нка нїки́ты.</p>
<p>ѕ҃і. [з] Ст҃ы́ѧ великомч҃нцы є҆ѵфи́мїи всехва́льныѧ.</p>
<p>з҃і. [ѕ] Ст҃ы́ѧ мч҃нцы софі́и, и҆ тре́хъ є҆ѧ̀ дще́рей: вѣ́ры. наде́жды и҆ любвѐ.</p>
<p>и҃і. [є] Прпⷣбнагѡ ѻ҆тца̀ на́шегѡ є҆ѵме́нїа є҆пⷭ҇кпа гортѵ́нскагѡ, чꙋдотво́рца.</p>
<p>ѳ҃і. [д] Ст҃ы́хъ мч҃нкъ, трофі́ма, савва́тїа и҆ дорѷмедо́нта: И҆ преставле́нїе бл҃говѣ́рнагѡ кнѧ́зѧ ѳео́дѡра, и҆ ча̑дъ є҆гѡ̀, бл҃говѣ́рныхъ кн҃зе́й дв҃да и҆ кѡнстанті́на, смоле́нскихъ и҆ ꙗ҆росла́вскихъ чꙋдотво́рцевъ.</p>
<p>к҃. [г] Ст҃а́гѡ великомч҃нка є҆ѵста́ѳїа, и҆ и҆̀же съ ни́мъ:</p>
<p>Разрѣше́нїе вїна̀ и҆ є҆ле́а.</p>
<p>И҆ ст҃ы́хъ мч҃нкъ и҆ и҆сповѣ̑дникъ, вели́кагѡ кнѧ́зѧ мїхаи́ла, и҆ болѧ́рина є҆гѡ̀ ѳео́дѡра, черни́говскихъ чꙋдотво́рцѡвъ.</p>
<p>к҃а. [в] Ст҃а́гѡ а҆по́стола кодра́та, и҆́же въ магнисі́и: Въ то́йже де́нь па́мѧть во ст҃ы́хъ ѻ҆тца̀ на́шегѡ дими́трїа, митрополі́та росто́вскагѡ:</p>
<p>Въ се́й же де́нь ѿдае́тсѧ пра́здникъ чⷭ҇тна́гѡ крⷭ҇та̀.</p>
<p>к҃в. [а] Ст҃а́гѡ сщ҃енномч҃нка фѡ́ки, є҆пⷭ҇кпа сѷнопі́йскагѡ: И҆ ст҃а́гѡ прⷪ҇ро́ка і҆ѡ́ны: И҆ прпⷣбнагѡ і҆ѡ́ны пресвѵ́тера, ѻ҆тца̀ ѳеофа́на, творца̀ канѡ́нѡвъ, и҆ ѳео́дѡра начерта́ннагѡ.</p>
<p>к҃г. [з] Зача́тїе чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ і҆ѡа́нна.</p>
<p>Разрѣше́нїе вїна̀ и҆ є҆ле́а.</p>
<p>к҃д. [ѕ] Ст҃ы́ѧ первомч҃нцы и҆ равноапⷭ҇льныѧ ѳе́клы: Въ то́йже де́нь па́мѧть прпⷣбнагѡ ѻ҆тца̀ на́шегѡ нїка́ндра пꙋстынножи́телѧ, псковска́гѡ чꙋдотво́рца.</p>
<p>к҃є. [є] Прпⷣбныѧ ма́тере на́шеѧ є҆ѵфросѵ́нїи: И҆ преставле́нїе прпⷣбнагѡ ѻ҆тца̀ на́шегѡ и҆гꙋ́мена се́ргїа чꙋдотво́рца.</p>
<p>к҃ѕ. [д] Преставле́нїе ст҃а́гѡ а҆пⷭ҇ла и҆ є҆ѵⷢ҇лі́ста і҆ѡа́нна бг҃осло́ва.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃з. [г] Ст҃а́гѡ мч҃нка каллїстра́та, и҆ дрꙋжи́ны є҆гѡ̀: И҆ прпⷣбнагѡ ѻ҆тца̀ на́шегѡ савва́тїа, солове́цкагѡ чꙋдотво́рца.</p>
<p>к҃и. [в] Прпⷣбнагѡ ѻ҆тца̀ на́шегѡ и҆ и҆сповѣ́дника харїтѡ́на.</p>
<p>к҃ѳ. [а] Прпⷣбнагѡ ѻ҆тца̀ на́шегѡ кѷрїа́ка ѿше́льника.</p>
<p>л҃. [з] Ст҃а́гѡ сщ҃енномч҃нка григо́рїа, вели́кїѧ а҆рме́нїи: И҆ прпⷣбнагѡ ѻ҆тца̀ на́шегѡ григо́рїа, и҆́же на пе́льшмѣ рѣцѣ̀. И҆ во ст҃ы́хъ ѻ҆тца̀ на́шегѡ мїхаи́ла, пе́рвагѡ митрополі́та кі́евскагѡ и҆ всеѧ̀ рѡссі́и, чꙋдотво́рца.</p>
<p>Мѣ́сѧцъ ѻ҆ктѡ́врїй.</p>
<p>а҃. [ѕ] Покро́въ прест҃ы́ѧ бцⷣы: И҆ ст҃а́гѡ а҆пⷭ҇ла а҆на́нїи, є҆ди́нагѡ ѿ ѻ҃: И҆ прпⷣбнагѡ ѻ҆тца̀ рѡма́на сладкопѣ́вца: И҆ прпⷣбнагѡ ѻ҆тца̀ на́шегѡ са́ввы, ви́шерскагѡ чꙋдотво́рца.</p>
<p>в҃. [є] Ст҃а́гѡ сщ҃енномч҃нка кѷпрїа́на: И҆ ст҃ы́ѧ мч҃нцы і҆ꙋсті́ны: И҆ ст҃а́гѡ и҆ бл҃же́ннагѡ а҆ндре́а, хрⷭ҇та̀ ра́ди ю҆ро́дивагѡ.</p>
<p>г҃. [д] Ст҃а́гѡ сщ҃енномч҃нка дїонѵ́сїа а҆реопагі́та.</p>
<p>д҃. [г] Ст҃а́гѡ сщ҃енномч҃нка і҆ероѳе́а, є҆пⷭ҇кпа а҆ѳи́нскагѡ: И҆ ѡ҆брѣ́тенїе чⷭ҇тны́хъ моще́й, и҆́же во ст҃ы́хъ ѻ҆те́цъ на́шихъ гꙋ́рїа и҆ варсоно́фїа, каза́нскихъ.</p>
<p>є҃. [в] Ст҃ы́ѧ мч҃нцы харїті́ны: И҆ ст҃ы́хъ ст҃и́телєй петра̀, а҆леѯі́а, і҆ѡ́ны и҆ фїлі́ппа, митрополі́тѡвъ моско́вскихъ, и҆ всеѧ̀ рѡссі́и чꙋдотво́рцѡвъ.</p>
<p>ѕ҃. [а] Ст҃а́гѡ и҆ сла́внагѡ а҆пⷭ҇ла ѳѡмы̀.</p>
<p>Разрѣше́нїе вїна̀ и҆ є҆ле́а.</p>
<p>з҃. [з] Ст҃ы́хъ мч҃нкъ, се́ргїа и҆ ва́кха.</p>
<p>и҃. [ѕ] Прпⷣбныѧ ма́тере на́шеѧ пелагі́и.</p>
<p>ѳ҃. [є] Ст҃а́гѡ а҆пⷭ҇ла і҆а́кѡва а҆лфе́ова: И҆ прпⷣбнагѡ ѻ҆тца̀ на́шегѡ а҆ндроні́ка, и҆ жены̀ є҆гѡ̀ а҆ѳана́сїи.</p>
<p>Разрѣше́нїе вїна̀ и҆ є҆ле́а.</p>
<p>і҃. [д] Ст҃ы́хъ мч҃нкъ, є҆ѵла́мпїа и҆ є҆ѵлампі́и.</p>
<p>а҃і. [г] Ст҃а́гѡ а҆пⷭ҇ла фїлі́ппа, є҆ди́нагѡ ѿ седмѝ дїа́кѡнъ: И҆ прпⷣбнагѡ ѻ҆тца̀ на́шегѡ ѳеофа́на начерта́ннагѡ и҆ творца̀ канѡ́нѡвъ, є҆пⷭ҇кпа нїкі́йскагѡ.</p>
<p>в҃і. [въ Ст҃ы́хъ мч҃нкъ, про́ва, тара́ха и҆ а҆ндроні́ка: И҆ прпⷣбнагѡ ѻ҆тца̀ на́шегѡ космы̀ ст҃огра́дца и҆ творца̀ канѡ́нѡвъ, є҆пⷭ҇кпа маїꙋ́мскагѡ.</p>
<p>Въ то́йже де́нь пра́зднованїе ст҃о́мꙋ і҆ѡа́ннꙋ крⷭ҇ти́телю гдⷭ҇ню, на па́мѧть пренесе́нїѧ и҆з̾ ма́льты во гра́дъ га́тчинꙋ крⷭ҇та̀ и҆з̾ ча́сти дре́ва животворѧ́щагѡ крⷭ҇та̀ гдⷭ҇нѧ: чꙋдотво́рнагѡ ѡ҆́браза бж҃їѧ мт҃ре, пи́саннагѡ ст҃ы́мъ є҆ѵⷢ҇лі́стомъ лꙋко́ю: и҆ десны́ѧ рꙋкѝ моще́й ст҃а́гѡ і҆ѡа́нна крⷭ҇ти́телѧ:</p>
<p>г҃і. [а] Ст҃ы́хъ мч҃нкъ, ка́рпа и҆ папѵ́лы.</p>
<p>д҃і. [з] Ст҃ы́хъ мч҃нкъ наза́рїа, герва́сїа, прота́сїа и҆ келсі́а: И҆ прпⷣбныѧ ма́тере на́шеѧ параске́ѵи. И҆ прпⷣбнагѡ нїко́лы свѧто́ши, кн҃зѧ черни́говскагѡ.</p>
<p>є҃і. [ѕ] Прпⷣбнагѡ ѻ҆тца̀ на́шегѡ є҆ѵѳѵ́мїа но́вагѡ: И҆ ст҃а́гѡ прпⷣбномч҃нка лꙋкїа́на, пресвѵ́тера вели́кїѧ а҆нтїохі́и.</p>
<p>ѕ҃і. [є] Ст҃а́гѡ мч҃нка ло́ггїна со́тника.</p>
<p>з҃і. [д] Ст҃а́гѡ прⷪ҇ро́ка ѡ҆сі́и: И҆ прпⷣбномч҃нка а҆ндре́а кри́тскагѡ.</p>
<p>и҃і. [г] Ст҃а́гѡ а҆пⷭ҇ла и҆ є҆ѵⷢ҇лі́ста лꙋкѝ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>ѳ҃і. [в] Ст҃а́гѡ прⷪ҇ро́ка і҆ѡ́илѧ: И҆ ст҃а́гѡ мч҃нка ᲂу҆а́ра. И҆ прпⷣбнагѡ ѻ҆тца̀ на́шегѡ і҆ѡа́нна ры́льскагѡ.</p>
<p>к҃. [а] Ст҃а́гѡ великомч҃нка а҆рте́мїа.</p>
<p>к҃а. [з] Прпⷣбнагѡ ѻ҆тца̀ на́шегѡ і҆ларїѡ́на вели́кагѡ: И҆ пренесе́нїе моще́й прпⷣбнагѡ ѻ҆тца̀ на́шегѡ і҆ларїѡ́на, є҆пⷭ҇кпа мегли́нскагѡ.</p>
<p>к҃в. [ѕ] Ст҃а́гѡ равноапⷭ҇тольнагѡ а҆ве́ркїа, є҆пⷭ҇кпа і҆ерапо́льскагѡ, чꙋдотво́рца. И҆ ст҃ы́хъ седмѝ ѻ҆трокѡ́въ, и҆̀же во є҆фе́сѣ:</p>
<p>Въ то́йже де́нь пра́зднꙋемъ прест҃ѣ́й бцⷣѣ, чꙋдотво́рныѧ і҆кѡ́ны каза́нскїѧ.</p>
<p>к҃г. [є] Ст҃а́гѡ а҆пⷭ҇ла і҆а́кѡва, по пло́ти бра́та гдⷭ҇нѧ:</p>
<p>Разрѣше́нїе вїна̀ и҆ є҆ле́а.</p>
<p>Въ то́йже де́нь пренесе́нїе моще́й ст҃а́гѡ і҆а́кѡва борови́чскагѡ, новгоро́дскагѡ чꙋдотво́рца.</p>
<p>к҃д. [д] Ст҃а́гѡ мч҃нка а҆ре́ѳы, и҆ и҆̀же съ ни́мъ: И҆ прпⷣбнагѡ а҆ре́ѳы пече́рскагѡ.</p>
<p>к҃є. [г] Ст҃ы́хъ мч҃нкъ и҆ нотарі̑й маркїа́на и҆ мартѵ́рїа.</p>
<p>к҃ѕ. [в] Ст҃а́гѡ и҆ сла́внагѡ великомч҃нка, дими́трїа мѷрото́чца: И҆ воспомина́нїе вели́кагѡ стра́шнагѡ трѧсе́нїѧ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃з. [а] Ст҃а́гѡ мч҃нка не́стора. И҆ прпⷣбнагѡ не́стора, лѣтопи́сца пече́рскагѡ.</p>
<p>к҃и. [з] Ст҃ы́хъ мч҃нкъ тере́нтїа и҆ неоні́лы: И҆ прпⷣбнагѡ ѻ҆тца̀ на́шегѡ стефа́на савваі́та, и҆ творца̀ канѡ́нѡвъ: И҆ во ст҃ы́хъ ѻ҆тца̀ на́шегѡ а҆рсе́нїа, а҆рхїепⷭ҇кпа се́рбскагѡ: И҆ ст҃ы́ѧ мч҃нцы параске́ѵы, нарече́нныѧ пѧ́тницы.</p>
<p>к҃ѳ. [ѕ] Ст҃ы́ѧ прпⷣбномч҃нцы а҆настасі́и ри́млѧныни: И҆ прпⷣбнагѡ ѻ҆тца̀ на́шегѡ а҆вра́мїа, затво́рника пече́рскагѡ: И҆ преставле́нїе прпⷣбнагѡ ѻ҆тца̀ на́шегѡ а҆вра́мїа а҆рхїмандрі́та, росто́вскагѡ чꙋдотво́рца.</p>
<p>л҃. [є] Ст҃ы́хъ мч҃нкъ зино́вїа и҆ зинові́и.</p>
<p>л҃а. [д] Ст҃ы́хъ а҆пⷭ҇лъ: стахѵ́а, а҆мплі́а, и҆ и҆̀же съ ни́ми: И҆ ст҃а́гѡ мч҃нка є҆пїма́ха: И҆ прпⷣбныхъ пече́рскихъ спѷрїдѡ́на и҆ нїкоди́ма.</p>
<p>Мѣ́сѧцъ ное́мврїй.</p>
<p>а҃. [г] Ст҃ы́хъ и҆ чꙋдотво́рцєвъ, безсре́бреникѡвъ космы̀ и҆ дамїа́на, и҆̀же ѿ а҆сі́и.</p>
<p>Разрѣше́нїе вїна̀ и҆ є҆ле́а.</p>
<p>в҃. [в] Ст҃ы́хъ мч҃нкъ: а҆кїндѵ́на, пига́сїа, а҆фѳо́нїа, є҆лпїдифо́ра и҆ а҆немподі́ста.</p>
<p>г҃. [а] Ст҃ы́хъ мч҃нкъ: а҆кеѱі́мы є҆пⷭ҇кпа, і҆ѡ́сифа пресвѵ́тера, и҆ а҆їѳала̀ дїа́кона: И҆ ѡ҆бновле́нїе хра́ма ст҃а́гѡ великомч҃нка геѡ́ргїа, и҆́же въ лѵ́дѣ, и҆дѣ́же положено̀ є҆́сть честно́е тѣ́ло є҆гѡ̀.</p>
<p>д҃. [з] Прпⷣбнагѡ ѻ҆тца̀ на́шегѡ і҆ѡанні́кїа вели́кагѡ: И҆ ст҃а́гѡ мч҃нка, нїка́ндра, є҆пⷭ҇кпа мѵ́рскагѡ: И҆ є҆рме́а пресвѵ́тера.</p>
<p>є. [ѕ] Ст҃ы́хъ мч҃нкъ, галактїѡ́на и҆ є҆пїсти́мїи: И҆ преставле́нїе и҆́же во ст҃ы́хъ ѻ҆тца̀ на́шегѡ і҆ѡ́ны а҆рхїепⷭ҇кпа, новгоро́дскагѡ чꙋдотво́рца.</p>
<p>ѕ҃. [є] И҆́же во ст҃ы́хъ ѻ҆тца̀ на́шегѡ па́ѵла и҆сповѣ́дника, а҆рхїепⷭ҇кпа царѧгра́да: И҆ прпⷣбнагѡ и҆ бг҃оно́снагѡ ѻ҆тца̀ на́шегѡ варлаа́ма хꙋ́тынскагѡ, новгоро́дскагѡ чꙋдотво́рца.</p>
<p>з҃. [д] Ст҃ы́хъ мч҃нкъ л҃г, и҆̀же въ мелїти́нѣ: И҆ прпⷣбнагѡ ѻ҆тца̀ на́шегѡ и҆ чꙋдотво́рца ла́зарѧ, въ галисі́йстѣй горѣ̀ пости́вшагѡсѧ.</p>
<p>и҃. [г] Собо́ръ а҆рхїстрати́га мїхаи́ла и҆ про́чихъ безпло́тныхъ си́лъ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>ѳ҃. [в] Ст҃ы́хъ мч҃нкъ ѻ҆нисі́фора и҆ порфѵ́рїа: И҆ прпⷣбныѧ ма́тере на́шеѧ матрѡ́ны: И҆ прпⷣбныѧ ѳеокті́сты, ꙗ҆́же ѿ ле́звы.</p>
<p>і҃. [а] Ст҃ы́хъ а҆пⷭ҇лъ: є҆ра́ста, ѻ҆лѵ́мпа, родїѡ́на, и҆ и҆̀же съ ни́ми.</p>
<p>а҃і. [з] Ст҃ы́хъ мч҃нкъ: ми́ны, ві́ктора и҆ вїке́нтїа: И҆ ст҃ы́ѧ мч҃нцы стефані́ды: И҆ прпⷣбнагѡ ѻ҆тца̀ на́шегѡ и҆ и҆сповѣ́дника ѳео́дѡра стꙋді́та: И҆ преставле́нїе ст҃а́гѡ и҆ бл҃же́ннагѡ маѯі́ма, хрⷭ҇та̀ ра́ди ю҆ро́дивагѡ, моско́вскагѡ чꙋдотво́рца.</p>
<p>в҃і. [ѕ] И҆́же во ст҃ы́хъ ѻ҆тца̀ на́шегѡ і҆ѡа́нна ми́лостивагѡ: И҆ прпⷣбнагѡ ѻ҆тца̀ на́шегѡ ні́ла.</p>
<p>г҃і. [є] И҆́же во ст҃ы́хъ ѻ҆тца̀ на́шегѡ і҆ѡа́нна, а҆рхїепⷭ҇кпа кѡнстанті́нѧ гра́да, златоꙋ́стагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>д҃і. [д] Ст҃а́гѡ и҆ всехва́льнагѡ а҆пⷭ҇ла фїлі́ппа.</p>
<p>Пра́здникъ, и҆ ры́бы разрѣше́нїе.</p>
<p>є҃і. [г] Ст҃ы́хъ мч҃нкъ и҆ и҆сповѣ́дникъ: гꙋ́рїа, самѡ́на и҆ а҆ві́ва.</p>
<p>ѕ҃і. [в] Ст҃а́гѡ а҆пⷭ҇ла и҆ є҆ѵⷢ҇лі́ста матѳе́а.</p>
<p>Разрѣше́нїе вїна̀ и҆ є҆ле́а.</p>
<p>з҃і. [а] И҆́же во ст҃ы́хъ ѻ҆тца̀ на́шегѡ григо́рїа чꙋдотво́рца: И҆ прпⷣбнагѡ ѻ҆тца̀ на́шегѡ ні́кѡна, и҆гꙋ́мена чⷭ҇тны́ѧ ѻ҆би́тели живонача́льныѧ трⷪ҇цы, ᲂу҆ченика̀ се́ргїа чꙋдотво́рца.</p>
<p>и҃і. [з] Ст҃ы́хъ мч҃нкъ платѡ́на и҆ рѡма́на.</p>
<p>ѳ҃і. [ѕ] Ст҃а́гѡ прⷪ҇ро́ка а҆вді́а: И҆ ст҃а́гѡ мч҃нка варлаа́ма: И҆ прпⷣбныхъ ѻ҆тє́цъ на́шихъ, варлаа́ма и҆ і҆ѡаса́фа царе́вича вели́кїѧ і҆нді́и: И҆ прпⷣбнагѡ варлаа́ма и҆гꙋ́мена пече́рскагѡ.</p>
<p>к҃. [є] Предпра́зднство во хра́мъ вхо́да прест҃ы́ѧ бцⷣы: И҆ прпⷣбнагѡ ѻ҆тца̀ на́шегѡ григо́рїа декаполі́та: И҆ и҆́же во ст҃ы́хъ ѻ҆тца̀ на́шегѡ про́кла, а҆рхїепⷭ҇кпа царѧгра́да.</p>
<p>к҃а. [д] Вхо́дъ прест҃ы́ѧ влⷣчцы на́шеѧ бцⷣы и҆ приснодв҃ы мр҃і́и во хра́мъ.</p>
<p>Пра́здникъ, и҆ ры́бы разрѣше́нїе.</p>
<p>к҃в. [г] Ст҃а́гѡ а҆пⷭ҇ла фїлимо́на, и҆ и҆̀же съ ни́мъ: И҆ ᲂу҆бїе́нїе ст҃а́гѡ бл҃говѣ́рнагѡ вели́кагѡ кн҃зѧ мїхаи́ла тверска́гѡ.</p>
<p>к҃г. [в] И҆̀же во ст҃ы́хъ ѻ҆тє́цъ на́шихъ, а҆мфїло́хїа, є҆пⷭ҇кпа і҆коні́йскагѡ, и҆ григо́рїа, є҆пⷭ҇кпа а҆краганті́йскагѡ: И҆ преставле́нїе ст҃а́гѡ бл҃говѣ́рнагѡ вели́кагѡ кнѧ́зѧ а҆леѯа́ндра не́вскагѡ, и҆ всеѧ̀ рѡссі́и чꙋдотво́рца: И҆ па́мѧть преставле́нїѧ ст҃и́телѧ митрофа́на, въ схимона́сѣхъ мака́рїа, пе́рвагѡ воро́нежскагѡ є҆пⷭ҇кпа.</p>
<p>к҃д. [а] Ст҃ы́ѧ великомч҃нцы є҆катері́ны: И҆ ст҃а́гѡ великомч҃нка меркꙋ́рїа:</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>И҆ ст҃а́гѡ мч҃нка меркꙋ́рїа смоле́нскагѡ.</p>
<p>к҃є. [з] И҆̀же во ст҃ы́хъ ѻ҆тє́цъ на́шихъ. и҆ сщ҃енномч҃нкѡвъ: кли́мента па́пы ри́мскагѡ, и҆ петра̀ а҆леѯандрі́йскагѡ.</p>
<p>Въ се́й де́нь ѿдае́тсѧ пра́здникъ вхо́да прест҃ы́ѧ бцⷣы.</p>
<p>к҃ѕ. Прпⷣбнагѡ ѻ҆тца̀ на́шегѡ а҆лѵ́пїа сто́лпника: И҆ ѡ҆сщ҃е́нїе хра́ма ст҃а́гѡ великомч҃нка геѡ́ргїа, ꙗ҆́же въ кі́евѣ, пред̾ враты̀ ст҃ы́ѧ софі́и: И҆ па́мѧть преставле́нїѧ ст҃и́телѧ і҆нноке́нтїа, пе́рвагѡ є҆пⷭ҇кпа і҆ркꙋ́тскагѡ, чꙋдотво́рца.</p>
<p>к҃з. [є] Ст҃а́гѡ мч҃нка і҆а́кѡва пе́рсѧнина: И҆ прпⷣбнагѡ ѻ҆тца̀ на́шегѡ палла́дїа:</p>
<p>И҆ зна́менїе прест҃ы́ѧ бцⷣы, въ вели́комъ новѣ́градѣ: И҆ па́мѧть и҆́же во ст҃ы́хъ ѻ҆тца̀ на́шегѡ і҆а́кѡва, є҆пⷭ҇кпа росто́вскагѡ, чꙋдотво́рца.</p>
<p>к҃и. [д] Ст҃а́гѡ прпⷣбномч҃нка стефа́на но́вагѡ: И҆ ст҃а́гѡ мч҃нка і҆рина́рха.</p>
<p>к҃ѳ. [г] Ст҃а́гѡ мч҃нка парамѡ́на: И҆ ст҃а́гѡ мч҃нка фїлꙋме́на: И҆ прпⷣбнагѡ а҆ка́кїа, и҆́же въ лѣ́ствицѣ свидѣ́тельствованнагѡ. И҆ прпⷣбнагѡ некта́рїа пече́рскагѡ.</p>
<p>л҃. [в] Ст҃а́гѡ и҆ всехва́льнагѡ а҆пⷭ҇ла а҆ндре́а первозва́ннагѡ.</p>
<p>Пра́здникъ, и҆ разрѣше́нїе вїна̀. и҆ є҆ле́а.</p>
<p>Мѣ́сѧцъ деке́мврїй.</p>
<p>а҃. [а] Ст҃а́гѡ прⷪ҇ро́ка наꙋ́ма.</p>
<p>в҃. [з] Ст҃а́гѡ прⷪ҇ро́ка а҆ввакꙋ́ма: И҆ прпⷣбнагѡ а҆ѳана́сїа пече́рскагѡ затво́рника.</p>
<p>г҃. [ѕ] Ст҃а́гѡ прⷪ҇ро́ка софо́нїи: И҆ преставле́нїе прпⷣбнагѡ ѻ҆тца̀ на́шегѡ са́ввы стороже́вскагѡ.</p>
<p>д҃. [є] Ст҃ы́ѧ великомч҃нцы варва́ры. И҆ прпⷣбнагѡ ѻ҆тца̀ на́шегѡ і҆ѡа́нна дамаски́на.</p>
<p>Разрѣше́нїе вїна̀ и҆ є҆ле́а.</p>
<p>є҃. [д] Прпⷣбнагѡ и҆ бг҃оно́снагѡ ѻ҆тца̀ на́шегѡ са́ввы ѡ҆сщ҃е́ннагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>ѕ҃. [г] И҆́же во ст҃ы́хъ ѻ҆тца̀ на́шегѡ нїкола́а а҆рхїепⷭ҇кпа мѵ́ръ лѷкі́йскихъ, чꙋдотво́рца.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>з҃. [в] И҆́же во ст҃ы́хъ ѻ҆тца̀ на́шегѡ а҆мвро́сїа, є҆пⷭ҇кпа медїола́нскагѡ: И҆ прпⷣбнагѡ ѻ҆тца̀ на́шегѡ а҆нтѡ́нїа, сі́йскагѡ чꙋдотво́рца:</p>
<p>Въ то́йже де́нь преставле́нїе прпⷣбнагѡ ѻ҆тца̀ на́шегѡ ні́ла, и҆́же на є҆́зерѣ селиге́рѣ, на ѻ҆́стровѣ зово́момъ столобно́е, но́вагѡ чꙋдотво́рца.</p>
<p>и҃. [а] Прпⷣбнагѡ ѻ҆тца̀ на́шегѡ пата́пїа.</p>
<p>ѳ҃. [з] Зача́тїе ст҃ы́ѧ а҆́нны, є҆гда̀ зача́тъ прест҃ꙋ́ю бцⷣꙋ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>і҃. [ѕ] Ст҃ы́хъ мч҃нкъ: ми́ны, є҆рмоге́на и҆ є҆ѵгра́фа.</p>
<p>а҃і. [є] Прпⷣбнагѡ ѻ҆тца̀ на́шегѡ данїи́ла сто́лпника: И҆ прпⷣбнагѡ ні́кѡна пече́рскагѡ, сꙋха́гѡ.</p>
<p>в҃і. [д] Прпⷣбнагѡ ѻ҆тца̀ на́шегѡ спѷрїдѡ́на чꙋдотво́рца, є҆пⷭ҇кпа трїмѷфі́йскагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>г҃і. [г] Ст҃ы́хъ мч҃нкъ: є҆ѵстра́тїа, а҆ѵѯе́нтїа, є҆ѵге́нїа, марда́рїа и҆ ѻ҆ре́ста: И҆ ст҃ы́ѧ мч҃нцы лꙋкі́и дѣ́вы.</p>
<p>Разрѣше́нїе вїна̀ и҆ є҆ле́а.</p>
<p>[зрѝ] Недѣ́лѧ ст҃ы́хъ пра́ѻтєцъ.</p>
<p>д҃і. [в] Ст҃ы́хъ мч҃нкъ: ѳѵ́рса, леѵкі́а, фїлимо́на, а҆поллѡ́нїа, а҆рїа́на и҆ каллїні́ка.</p>
<p>є҃і. [а] Ст҃а́гѡ сщ҃енномч҃нка є҆леѵѳе́рїа: И҆ прпⷣбнагѡ ѻ҆тца̀ на́шегѡ па́ѵла, и҆́же въ ла́трѣ:</p>
<p>И҆ и҆́же во ст҃ы́хъ ѻ҆тца̀ на́шегѡ стефа́на и҆сповѣ́дника, а҆рхїепⷭ҇кпа сꙋро́жскагѡ.</p>
<p>ѕ҃і. [з] Ст҃а́гѡ прⷪ҇ро́ка а҆гге́а.</p>
<p>з҃і. [ѕ] Ст҃а́гѡ прⷪ҇ро́ка данїи́ла: И҆ ст҃ы́хъ трїе́хъ ѻ҆трокѡ́въ, а҆на́нїи, а҆за́рїи и҆ мїсаи́ла.</p>
<p>Разрѣше́нїе вїна̀ и҆ є҆ле́а.</p>
<p>[зрѝ] Недѣ́лѧ пред̾ ржⷭ҇тво́мъ хрⷭ҇то́вымъ ст҃ы́хъ ѻ҆тє́цъ.</p>
<p>и҃і. [є] Ст҃а́гѡ мч҃нка севастїа́на, и҆ дрꙋжи́ны є҆гѡ̀.</p>
<p>ѳ҃і. [д] Ст҃а́гѡ мч҃нка вонїфа́тїа.</p>
<p>к҃. [г] Предпра́зднство по пло́ти ржⷭ҇тва̀ гдⷭ҇а бг҃а и҆ сп҃са на́шегѡ і҆и҃са хрⷭ҇та̀. И҆ ст҃а́гѡ сщ҃енномч҃нка і҆гна́тїа бг҃оно́сца.</p>
<p>к҃а. [в] Предпра́зднство хрⷭ҇то́ва ржⷭ҇тва̀: И҆ ст҃ы́ѧ мч҃нцы і҆ꙋлїані́и, ꙗ҆́же въ нїкомиді́и:</p>
<p>И҆ преставле́нїе и҆́же во ст҃ы́хъ ѻ҆тца̀ на́шегѡ петра̀, митрополі́та всеѧ̀ рѡссі́и, чꙋдотво́рца.</p>
<p>к҃в. [а] Предпра́зднство хрⷭ҇то́ва ржⷭ҇тва̀: И҆ ст҃ы́ѧ великомч҃нцы а҆настасі́и ᲂу҆зорѣши́тельницы.</p>
<p>к҃г. [з] Предпра́зднство хрⷭ҇то́ва ржⷭ҇тва̀: И҆ ст҃ы́хъ десѧтѝ мч҃нкъ, и҆̀же въ кри́тѣ.</p>
<p>к҃д. [ѕ] Предпра́зднство хрⷭ҇то́ва ржⷭ҇тва̀: И҆ ст҃ы́ѧ прпⷣбномч҃нцы є҆ѵге́нїи.</p>
<p>к҃є. [є] Є҆́же по пло́ти ржⷭ҇тво̀ гдⷭ҇а бг҃а и҆ сп҃са на́шегѡ і҆и҃са хрⷭ҇та̀:</p>
<p>И҆ воспомина́нїе и҆збавле́нїѧ цр҃кви и҆ держа́вы рѡссі́йскїѧ ѿ наше́ствїѧ га́ллѡвъ, и҆ съ ни́ми два́десѧти ꙗ҆зы̑къ.</p>
<p>Пра́здникъ тридне́вный, и҆ разрѣше́нїе на всѧ̑, подо́бнѣ и҆ дванадесѧтодне́вное разрѣше́нїе на всѧ̑, и҆ ᲂу҆праждне́нїе междоча́сїй.</p>
<p>к҃ѕ. [д] Собо́ръ прест҃ы́ѧ бцⷣы: И҆ па́мѧть ст҃а́гѡ сщ҃енномч҃нка є҆ѵѳѵ́мїа, є҆пⷭ҇кпа сарді́йскагѡ.</p>
<p>к҃з. [г] Ст҃а́гѡ а҆пⷭ҇ла, первомч҃нка и҆ а҆рхїдїа́кона стефа́на: И҆ прпⷣбнагѡ ѻ҆тца̀ на́шегѡ и҆ и҆сповѣ́дника ѳео́дѡра начерта́ннагѡ, бра́та ѳеофа́на творца̀.</p>
<p>к҃и. [в] Ст҃ы́хъ мч҃нкъ двꙋ̀ тмꙋ̀, въ нїкомиді́и сожже́нныхъ.</p>
<p>к҃ѳ. [а] Ст҃ы́хъ млⷣнєцъ д҃і ты́сѧщъ, за хрⷭ҇та̀ и҆збїе́нныхъ ѿ и҆́рѡда въ виѳлее́мѣ: И҆ прпⷣбнагѡ ѻ҆тца̀ на́шегѡ марке́лла, и҆гꙋ́мена ѻ҆би́тели неꙋсыпа́емыхъ: И҆ прпⷣбныхъ пече́рскихъ ма́рка, ѳео́фїла и҆ і҆ѡа́нна.</p>
<p>л҃. [з] Ст҃ы́ѧ мч҃нцы а҆нѵ́сїи: И҆ прпⷣбнагѡ зѡ́тика сиротокорми́телѧ.</p>
<p>л҃а. [ѕ] Прпⷣбныѧ ма́тере на́шеѧ мела́нїи ри́млѧныни:</p>
<p>Въ се́й де́нь ѿдае́тсѧ пра́здникъ хрⷭ҇то́ва ржⷭ҇тва̀.</p>
<p>Мѣ́сѧцъ і҆аннꙋа́рїй.</p>
<p>а҃. [є] Є҆́же по пло́ти ѡ҆брѣ́занїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀: И҆ и҆́же во ст҃ы́хъ ѻ҆тца̀ на́шегѡ васі́лїа вели́кагѡ, а҆рхїепⷭ҇кпа кесарі́и каппадокі́йскїѧ.</p>
<p>Пра́здникъ, и҆ разрѣше́нїе ры́бы.</p>
<p>в҃. [д] Предпра́зднство просвѣще́нїѧ: И҆ ст҃а́гѡ ѻ҆тца̀ на́шегѡ сїлве́стра, па́пы ри́мскагѡ: И҆ па́мѧть преставле́нїѧ прпⷣбнагѡ ѻ҆тца̀ на́шегѡ серафі́ма саро́вскагѡ.</p>
<p>г҃. [г] Предпра́зднство просвѣще́нїѧ: И҆ ст҃а́гѡ прⷪ҇ро́ка малахі́и: И҆ ст҃а́гѡ мч҃нка горді́а.</p>
<p>д҃. [в] Предпра́зднство просвѣще́нїѧ: И҆ собо́ръ ст҃ы́хъ седми́десѧти а҆пⷭ҇лѡвъ: И҆ прпⷣбнагѡ ѻ҆тца̀ на́шегѡ ѳеокті́ста и҆гꙋ́мена, и҆́же въ кꙋкꙋ́мѣ сїкїлі́йстѣмъ.</p>
<p>є҃. [а] Предпра́зднство просвѣще́нїѧ: И҆ ст҃ы́хъ мч҃нкъ, ѳеопе́мпта и҆ ѳеѡ́ны: И҆ прпⷣбныѧ сѷгклитїкі́и.</p>
<p>Разрѣше́нїе вїна̀ и҆ є҆ле́а.</p>
<p>ѕ҃. [з] Ст҃о́е бг҃оѧвле́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.</p>
<p>Пра́здникъ, и҆ разрѣше́нїе на всѐ.</p>
<p>з҃. [ѕ] Собо́ръ ст҃а́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна.</p>
<p>Пра́здникъ, и҆ разрѣше́нїе ры́бы.</p>
<p>и҃. [є] Прпⷣбныхъ ѻ҆тє́цъ на́шихъ геѡ́ргїа хозеві́та, и҆ є҆мїлїа́на и҆сповѣ́дника: И҆ прпⷣбныѧ ма́тере на́шеѧ домні́ки: И҆ прпⷣбнагѡ григо́рїа пече́рскагѡ.</p>
<p>ѳ҃. [д] Ст҃а́гѡ мч҃нка полѷе́ѵкта:</p>
<p>И҆ и҆́же во ст҃ы́хъ ѻ҆тца̀ на́шегѡ фїлі́ппа, митрополі́та моско́вскагѡ и҆ всеѧ̀ рѡссі́и, чꙋдотво́рца.</p>
<p>і҃. [г]И҆́же во ст҃ы́хъ ѻ҆тца̀ на́шегѡ григо́рїа, є҆пⷭ҇кпа нѷссі́йскагѡ: И҆ прпⷣбнагѡ дометїа́на, є҆пⷭ҇кпа мелїті́йскагѡ: И҆ прпⷣбнагѡ маркїа́на, пресвѵ́тера и҆ і҆коно́ма вели́кїѧ це́ркве: И҆ прпⷣбнагѡ ѻ҆тца̀ на́шегѡ па́ѵла коме́льскагѡ, и҆́же на ѻ҆бно́рѣ рѣцѣ̀.</p>
<p>а҃і. [в] Прпⷣбнагѡ ѻ҆тца̀ на́шегѡ ѳеодо́сїа, ѻ҆́бщихъ жи́тїй нача́льника.</p>
<p>Разрѣше́нїе вїна̀ и҆ є҆ле́а.</p>
<p>И҆ прпⷣбнагѡ ѻ҆тца̀ на́шегѡ мїхаи́ла кло́пскагѡ.</p>
<p>в҃і. [а] Ст҃ы́ѧ мч҃нцы татїа́ны: И҆ и҆́же во ст҃ы́хъ ѻ҆тца̀ на́шегѡ са́ввы се́рбскагѡ.</p>
<p>г҃і. [з] Ст҃ы́хъ мч҃нкѡвъ є҆рмѵ́ла и҆ стратоні́ка.</p>
<p>д҃і. [ѕ] Прпⷣбныхъ ѻ҆тє́цъ на́шихъ, въ сїна́и и҆ раі́ѳѣ и҆збїе́нныхъ: И҆ па́мѧть преставле́нїѧ ст҃ы́ѧ равноапⷭ҇льныѧ ні́ны. И҆ ѿда́нїе пра́здника бг҃оѧвле́нїѧ.</p>
<p>є҃і. [є] Прпⷣбныхъ ѻ҆тє́цъ на́шихъ па́ѵла ѳиве́йскагѡ и҆ і҆ѡа́нна кꙋ́щника.</p>
<p>ѕ҃і. [д] Поклоне́нїе честны́хъ вери́гъ ст҃а́гѡ и҆ всехва́льнагѡ а҆пⷭ҇ла петра̀.</p>
<p>Разрѣше́нїе вїна̀ и҆ є҆ле́а.</p>
<p>з҃і. [г] Прпⷣбнагѡ и҆ бг҃оно́снагѡ ѻ҆тца̀ на́шегѡ а҆нтѡ́нїа вели́кагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>и҃і. [в] И҆̀же во ст҃ы́хъ ѻ҆тє́цъ на́шихъ, а҆рхїепⷭ҇кпѡвъ а҆леѯандрі́йскихъ а҆ѳана́сїа и҆ кѷрі́лла.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>ѳ҃і. [а]Прпⷣбнагѡ ѻ҆тца̀ на́шегѡ мака́рїа є҆гѵ́птѧнина: И҆ ѡ҆брѣ́тенїе чⷭ҇тны́хъ моще́й прпⷣбнагѡ са́ввы стороже́вскагѡ.</p>
<p>к҃. [з] Прпⷣбнагѡ и҆ бг҃оно́снагѡ ѻ҆тца̀ на́шегѡ є҆ѵѳѵ́мїа вели́кагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃а. [ѕ] Прпⷣбнагѡ ѻ҆тца̀ на́шегѡ маѯі́ма и҆сповѣ́дника: И҆ ст҃а́гѡ мч҃нка неофѵ́та: И҆ ст҃ы́хъ мч҃нкѡвъ: є҆ѵге́нїа, кані́дїа, ᲂу҆алерїа́на и҆ а҆кѵ́лы.</p>
<p>к҃в. [є] Ст҃а́гѡ а҆пⷭ҇ла тїмоѳе́а: И҆ ст҃а́гѡ прпⷣбномч҃нка а҆наста́сїа пе́рсскагѡ.</p>
<p>Разрѣше́нїе вїна̀ и҆ є҆ле́а.</p>
<p>к҃г. [д] Ст҃а́гѡ сщ҃енномч҃нка кли́мента, є҆пⷭ҇кпа а҆гкѵ́рскагѡ: И҆ ст҃а́гѡ мч҃нка а҆гаѳагге́ла.</p>
<p>к҃д. [г] Прпⷣбныѧ ма́тере на́шеѧ ѯе́нїи ри́млѧныни.</p>
<p>к҃є. [в] И҆́же во ст҃ы́хъ ѻ҆тца̀ на́шегѡ григо́рїа, а҆рхїепⷭ҇кпа кѡнстанті́нѧ гра́да, бг҃осло́ва.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃ѕ. [а] Прпⷣбнагѡ ѻ҆тца̀ на́шегѡ ѯенофѡ́нта, и҆ дрꙋжи́ны є҆гѡ̀ марі́и.</p>
<p>к҃з. [з] Пренесе́нїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ і҆ѡа́нна златоꙋ́стагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃и. [ѕ] Прпⷣбнагѡ ѻ҆тца̀ на́шегѡ є҆фре́ма сѵ́рїна: И҆ прпⷣбнагѡ ѻ҆тца̀ на́шегѡ є҆фре́ма пече́рскагѡ. Въ то́йже де́нь па́мѧть прпⷣбнагѡ ѻ҆тца̀ на́шегѡ ѳеодо́сїа то́темскагѡ, сп҃сосꙋмо́рина монастырѧ̀ нача́льника и҆ ѡ҆снова́телѧ, новоѧвле́ннагѡ чꙋдотво́рца.</p>
<p>к҃ѳ. [є] Пренесе́нїе моще́й ст҃а́гѡ сщ҃енномч҃нка і҆гна́тїа бг҃оно́сца: И҆ прпⷣбнагѡ лаѵре́нтїа пече́рскагѡ.</p>
<p>л҃. [д] Ст҃а́гѡ сщ҃енномч҃нка і҆пполѵ́та, па́пы ри́мскагѡ.</p>
<p>И҆ ст҃ы́хъ трїе́хъ ст҃и́телей вели́кихъ и҆ а҆рхїере́євъ: васі́лїа вели́кагѡ, григо́рїа бг҃осло́ва и҆ і҆ѡа́нна златоꙋ́стагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>л҃а. [г] Ст҃ы́хъ чꙋдотво́рцєвъ и҆ безсре́бреникѡвъ, кѵ́ра и҆ і҆ѡа́нна: И҆ и҆́же во ст҃ы́хъ ѻ҆тца̀ на́шегѡ нїки́ты, є҆пⷭ҇кпа новгоро́дскагѡ, чꙋдотво́рца.</p>
<p>Мѣ́сѧцъ феврꙋа́рїй.</p>
<p>а҃. [в] Предпра́зднство срѣ́тенїѧ гдⷭ҇а бг҃а и҆ сп҃са на́шегѡ і҆и҃са хрⷭ҇та̀: И҆ ст҃а́гѡ мч҃нка трѵ́фѡна.</p>
<p>в҃. [а] Срѣ́тенїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.</p>
<p>Пра́здникъ, и҆ разрѣше́нїе ры́бы, кромѣ̀ ст҃ы́ѧ четыредесѧ́тницы, а҆́ще слꙋчи́тсѧ.</p>
<p>г҃. [з] Ст҃а́гѡ и҆ првⷣнагѡ сѷмеѡ́на бг҃опрїи́мца, и҆ а҆́нны проро́чицы.</p>
<p>д҃. [ѕ] Прпⷣбнагѡ ѻ҆тца̀ на́шегѡ і҆сі́дѡра пилꙋсїѡ́тскагѡ: И҆ ст҃а́гѡ бл҃говѣ́рнагѡ вели́кагѡ кнѧ́зѧ геѡ́ргїа: И҆ прпⷣбнагѡ ѻ҆тца̀ на́шегѡ кѷрі́лла, новоезе́рскагѡ чꙋдотво́рца.</p>
<p>є҃. [є] Ст҃ы́ѧ мч҃нцы а҆га́ѳїи: И҆ па́мѧть преставле́нїѧ во ст҃ы́хъ ѻ҆тца̀ на́шегѡ ѳеодо́сїа а҆рхїепⷭ҇кпа черни́говскагѡ.</p>
<p>ѕ҃. [д] Прпⷣбнагѡ ѻ҆тца̀ на́шегѡ вꙋко́ла, є҆пⷭ҇кпа смѵ́рнскагѡ.</p>
<p>з҃. [г] Прпⷣбнагѡ ѻ҆тца̀ на́шегѡ парѳе́нїа, є҆пⷭ҇кпа ламѱакі́йскагѡ: И҆ прпⷣбнагѡ ѻ҆тца̀ на́шегѡ лꙋкѝ.</p>
<p>и҃. [в] Ст҃а́гѡ великомч҃нка ѳео́дѡра стратила́та: И҆ ст҃а́гѡ прⷪ҇ро́ка заха́рїи серпови́дца.</p>
<p>Разрѣше́нїе вїна̀ и҆ є҆ле́а.</p>
<p>ѳ҃. [а] Ст҃а́гѡ мч҃нка нїки́фора:</p>
<p>Въ се́й де́нь ѿдае́тсѧ пра́здникъ срѣ́тенїѧ.</p>
<p>і҃. [з] Ст҃а́гѡ мч҃нка харала́мпїа: И҆ прпⷣбнагѡ про́хѡра пече́рскагѡ.</p>
<p>а҃і. [ѕ] Ст҃а́гѡ сщ҃енномч҃нка вла́сїа, є҆пⷭ҇кпа севасті́йскагѡ:</p>
<p>Разрѣше́нїе вїна̀ и҆ є҆ле́а.</p>
<p>И҆ прпⷣбнагѡ дими́трїа, во́логодскагѡ чꙋдотво́рца: И҆ преставле́нїе ст҃а́гѡ бл҃говѣ́рнагѡ вели́кагѡ кнѧ́зѧ все́волода псковска́гѡ, нарече́ннагѡ во ст҃о́мъ кр҃ще́нїи гаврїи́ла.</p>
<p>в҃і. [є] И҆́же во ст҃ы́хъ ѻ҆тца̀ на́шегѡ меле́тїа, а҆рхїепⷭ҇кпа а҆нтїохі́йскагѡ:</p>
<p>Въ то́йже де́нь преставле́нїе и҆́же во ст҃ы́хъ ѻ҆тца̀ на́шегѡ а҆леѯі́а митрополі́та всеѧ̀ рѡссі́и, чꙋдотво́рца.</p>
<p>г҃і. [д] Прпⷣбнагѡ ѻ҆тца̀ на́шегѡ мартїнїа́на.</p>
<p>д҃і. [г] Прпⷣбнагѡ ѻ҆тца̀ на́шегѡ а҆ѵѯе́нтїа.</p>
<p>И҆ преставле́нїе прпⷣбнагѡ ѻ҆тца̀ на́шегѡ кѷрі́лла фїлосо́фа, ᲂу҆чи́телѧ ꙗ҆зы́ка слове́нскагѡ. И҆ прпⷣбнагѡ і҆саа́кїа пече́рскагѡ.</p>
<p>є҃і. [в] Ст҃а́гѡ а҆пⷭ҇ла ѻ҆ни́сїма.</p>
<p>ѕ҃і. [а] Ст҃ы́хъ мч҃нкъ памфі́ла и҆ порфѵ́рїа, и҆ дрꙋжи́ны и҆́хъ.</p>
<p>з҃і. [з] Ст҃а́гѡ великомч҃нка ѳео́дѡра тѵ́рѡна.</p>
<p>Разрѣше́нїе вїна̀ и҆ є҆ле́а.</p>
<p>и҃і. [ѕ] И҆́же во ст҃ы́хъ ѻ҆тца̀ на́шегѡ льва̀, па́пы ри́мскагѡ.</p>
<p>ѳ҃і. [є] Ст҃а́гѡ а҆пⷭ҇ла а҆рхі́ппа.</p>
<p>к҃. [д] Прпⷣбнагѡ ѻ҆тца̀ на́шегѡ льва̀, є҆пⷭ҇кпа ката́нскагѡ.</p>
<p>к҃а. [г] Прпⷣбнагѡ ѻ҆тца̀ на́шегѡ тїмоѳе́а, и҆́же въ сѷмво́лѣхъ: И҆ и҆́же во ст҃ы́хъ ѻ҆тца̀ на́шегѡ є҆ѵста́ѳїа, вели́кїѧ а҆нтїохі́и.</p>
<p>к҃в. [в] Ѡ҆брѣ́тенїе чⷭ҇тны́хъ моще́й ст҃ы́хъ мч҃нкъ, и҆̀же во є҆ѵге́нїи.</p>
<p>к҃г. [а] Ст҃а́гѡ сщ҃енномч҃нка полѷка́рпа, є҆пⷭ҇кпа смѵ́рнскагѡ.</p>
<p>к҃д. [з] Пе́рвое и҆ второ́е ѡ҆брѣ́тенїе чⷭ҇тны́ѧ главы̀ ст҃а́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна: И҆ прпⷣбнагѡ є҆ра́зма, чернори́зца пече́рскагѡ.</p>
<p>Разрѣше́нїе вїна̀ и҆ є҆ле́а.</p>
<p>к҃є. [ѕ] И҆́же во ст҃ы́хъ ѻ҆тца̀ на́шегѡ тара́сїа, а҆рхїепⷭ҇кпа кѡнстанті́нѧ гра́да.</p>
<p>к҃ѕ. [є] И҆́же во ст҃ы́хъ ѻ҆тца̀ на́шегѡ порфѵ́рїа, а҆рхїепⷭ҇кпа га́зскагѡ.</p>
<p>к҃з. [д] Прпⷣбнагѡ ѻ҆тца̀ на́шегѡ и҆ и҆сповѣ́дника проко́пїа декаполі́та: И҆ прпⷣбнагѡ ті́та пече́рскагѡ.</p>
<p>к҃и. [г] Прпⷣбнагѡ ѻ҆тца̀ на́шегѡ и҆ и҆сповѣ́дника васі́лїа, спо́стника проко́пїева.</p>
<p>к҃ѳ. [в] Прпⷣбнагѡ ѻ҆тца̀ на́шегѡ кассїа́на ри́млѧнина.</p>
<p>Мѣ́сѧцъ ма́ртъ.</p>
<p>а҃. [г] Ст҃ы́ѧ прпⷣбномч҃нцы є҆ѵдокі́и.</p>
<p>в҃. [в] Ст҃а́гѡ сщ҃енномч҃нка ѳеодо́та, є҆пⷭ҇кпа кѷрині́йскагѡ: И҆ преставле́нїе и҆́же во ст҃ы́хъ ѻ҆тца̀ на́шегѡ а҆рсе́нїа, є҆пⷭ҇кпа тверска́гѡ.</p>
<p>г҃. [а] Ст҃ы́хъ мч҃нкъ: є҆ѵтро́пїа, клеоні́ка и҆ васїлі́ска.</p>
<p>д҃. [з] Прпⷣбнагѡ ѻ҆тца̀ на́шегѡ гера́сїма, и҆́же на і҆ѻрда́нѣ.</p>
<p>є҃. [ѕ]Ст҃а́гѡ мч҃нка ко́нѡна градарѧ̀.</p>
<p>ѕ҃. [є] Ст҃ы́хъ мч҃нкъ четы́редесѧти двꙋ̀, и҆̀же во а҆ммѡрі́и.</p>
<p>з҃. [д] Ст҃ы́хъ сщ҃енномч҃нкъ, въ херсѡ́нѣ є҆пⷭ҇кпствовавшихъ: васі́лїа, є҆фре́ма, є҆ѵге́нїа, капі́тѡна, є҆ѳе́рїа, и҆ про́чихъ.</p>
<p>и҃. [г] Прпⷣбнагѡ ѻ҆тца̀ на́шегѡ и҆ и҆сповѣ́дника ѳеофѷла́кта, є҆пⷭ҇кпа нїкомиді́йскагѡ.</p>
<p>ѳ҃. [в] Ст҃ы́хъ четы́редесѧти мч҃нкъ въ севасті́йстѣмъ є҆́зерѣ мꙋ́чившихсѧ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>і҃. [а] Ст҃а́гѡ мч҃нка кодра́та, и҆ и҆̀же съ ни́мъ.</p>
<p>а҃і. [з] И҆́же во ст҃ы́хъ ѻ҆тца̀ на́шегѡ сѡфро́нїа, патрїа́рха і҆ерⷭ҇ли́мскагѡ: И҆ и҆́же во ст҃ы́хъ ѻ҆тца̀ на́шегѡ є҆ѵѳѵ́мїа, а҆рхїепⷭ҇кпа новгоро́дскагѡ, чꙋдотво́рца.</p>
<p>в҃і. [ѕ] Прпⷣбнагѡ ѻ҆тца̀ на́шегѡ и҆ и҆сповѣ́дника ѳеофа́на сїгрїа́нскагѡ.</p>
<p>г҃і. [є] Пренесе́нїе моще́й и҆́же во ст҃ы́хъ ѻ҆тца̀ на́шегѡ нїки́фора, патрїа́рха царѧгра́да.</p>
<p>д҃і. [д] Прпⷣбнагѡ ѻ҆тца̀ на́шегѡ венеді́кта.</p>
<p>є҃і. [г] Ст҃а́гѡ мч҃нка а҆га́пїа, и҆ съ ни́мъ шестѝ мч҃нкъ.</p>
<p>ѕ҃і. [в] Ст҃ы́хъ мч҃нкъ саві́на и҆ па́пы.</p>
<p>з҃і. [а] Прпⷣбнагѡ а҆леѯі́а, человѣ́ка бж҃їѧ: И҆ прпⷣбнагѡ ѻ҆тца̀ на́шегѡ и҆гꙋ́мена мака́рїа, колѧ́зинскагѡ чꙋдотво́рца.</p>
<p>и҃і. [з] И҆́же во ст҃ы́хъ ѻ҆тца̀ на́шегѡ кѷрі́лла, а҆рхїепⷭ҇кпа і҆ерⷭ҇ли́мскагѡ.</p>
<p>ѳ҃і. [ѕ] Ст҃ы́хъ мч҃нкъ хрѷса́нѳа и҆ да́рїи.</p>
<p>к҃. [є] Прпⷣбныхъ ѻ҆тє́цъ на́шихъ, во ѻ҆би́тели ст҃а́гѡ са́ввы и҆збїе́нныхъ ѿ срацы́нъ.</p>
<p>к҃а. [д] Прпⷣбнагѡ ѻ҆тца̀ на́шегѡ и҆ и҆сповѣ́дника і҆а́кѡва є҆пⷭ҇кпа.</p>
<p>к҃в. [г] Ст҃а́гѡ сщ҃енномч҃нка васі́лїа, пресвѵ́тера а҆гкѵ́рскагѡ.</p>
<p>к҃г. [в] Ст҃а́гѡ прпⷣбномч҃нка ні́кѡна, и҆ двꙋ̀ стꙋ̀ ᲂу҆чєни́къ є҆гѡ̀: И҆ прпⷣбнагѡ ні́кѡна пече́рскагѡ.</p>
<p>к҃д. [а] Предпра́зднство бл҃говѣ́щенїѧ прест҃ы́ѧ бцⷣы: И҆ прпⷣбнагѡ ѻ҆тца̀ на́шегѡ заха́рїи: И҆ и҆́же во ст҃ы́хъ ѻ҆тца̀ на́шегѡ а҆рте́мїа, є҆пⷭ҇кпа ѳессалоні́тскагѡ.</p>
<p>к҃є. [з] Бл҃говѣ́щенїе прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и.</p>
<p>Пра́здникъ, и҆ разрѣше́нїе ры́бы, а҆́ще слꙋчи́тсѧ кромѣ̀ вели́кїѧ седми́цы.</p>
<p>к҃ѕ. [ѕ] Собо́ръ а҆рха́гг҃ла гаврїи́ла.</p>
<p>Разрѣше́нїе вїна̀ и҆ є҆ле́а.</p>
<p>к҃з. [є] Ст҃ы́ѧ ма́тере на́шеѧ матрѡ́ны, ꙗ҆́же въ солꙋ́нѣ.</p>
<p>к҃и. [д] Прпⷣбнагѡ ѻ҆тца̀ на́шегѡ і҆ларїѡ́на но́вагѡ: И҆ ст҃а́гѡ стефа́на чꙋдотво́рца: И҆ прпⷣбномч҃нка є҆ѵстра́тїа пече́рскагѡ.</p>
<p>к҃ѳ. [г] Прпⷣбнагѡ ѻ҆тца̀ на́шегѡ ма́рка, є҆пⷭ҇кпа а҆реѳꙋсі́йскагѡ, и҆ кѷрі́лла дїа́кона, и҆ и҆ны́хъ при і҆ꙋлїа́нѣ мꙋчи́телѣ пострада́вшихъ.</p>
<p>л҃. [в] Прпⷣбнагѡ ѻ҆тца̀ на́шегѡ і҆ѡа́нна, списа́телѧ лѣ́ствицы.</p>
<p>л҃а. [а] Прпⷣбнагѡ ѻ҆тца̀ на́шегѡ ѵ҆па́тїа, є҆пⷭ҇кпа га́ггрскагѡ.</p>
<p>Мѣ́сѧцъ а҆прі́ллїй.</p>
<p>а҃. [з] Прпⷣбныѧ ма́тере на́шеѧ марі́и є҆гѵ́птѧныни: И҆ прпⷣбнагѡ ѻ҆тца̀ на́шегѡ є҆ѵѳѵ́мїа, сꙋ́ждальскагѡ чꙋдотво́рца.</p>
<p>в҃. [ѕ] Прпⷣбнагѡ ѻ҆тца̀ на́шегѡ ті́та чꙋдотво́рца.</p>
<p>г҃. [є] Прпⷣбнагѡ ѻ҆тца̀ на́шегѡ и҆ и҆сповѣ́дника нїки́ты, и҆гꙋ́мена мїдїкі́йскагѡ.</p>
<p>д҃. [д] Прпⷣбнагѡ ѻ҆тца̀ на́шегѡ і҆ѡ́сифа пѣснопи́сца: И҆ геѡ́ргїа, и҆́же въ мале́и.</p>
<p>є҃. [г] Ст҃ы́хъ мч҃нкъ: ѳеодꙋ́ла и҆ а҆гаѳопо́да, и҆ и҆̀же съ ни́ми.</p>
<p>ѕ҃. [в] И҆́же во ст҃ы́хъ ѻ҆тца̀ на́шегѡ є҆ѵтѷхі́а, патрїа́рха царѧгра́да.</p>
<p>Преставле́нїе прпⷣбнагѡ ѻ҆тца̀ на́шегѡ меѳо́дїа, ᲂу҆чи́телѧ слове́нѡмъ, а҆рхїепⷭ҇кпа мора́вскагѡ.</p>
<p>з҃. [а] Прпⷣбнагѡ ѻ҆тца̀ на́шегѡ геѡ́ргїа є҆пⷭ҇кпа мелїті́йскагѡ.</p>
<p>и҃. [з] Ст҃ы́хъ а҆пⷭ҇лъ: и҆рѡдїѡ́на, а҆га́ва, рꙋ́фа, а҆сѷгкрі́та, фле́гонта и҆ є҆́рма, и҆ и҆̀же съ ни́ми: И҆ прпⷣбнагѡ ѻ҆тца̀ на́шегѡ ні́фѡнта, є҆пⷭ҇кпа новгоро́дскагѡ, чꙋдотво́рца пече́рскагѡ.</p>
<p>ѳ҃. [ѕ] Ст҃а́гѡ мч҃нка є҆ѵѱѵ́хїа.</p>
<p>і҃. [є] Ст҃ы́хъ мч҃нкъ: тере́нтїа, помпиі́а, и҆ и҆̀же съ ни́ми.</p>
<p>а҃і. [д] Ст҃а́гѡ сщ҃енномч҃нка а҆нтѵ́пы, є҆пⷭ҇кпа перга́ма а҆сі́йскагѡ.</p>
<p>в҃і. [г] Прпⷣбнагѡ ѻ҆тца̀ на́шегѡ и҆ и҆сповѣ́дника васі́лїа, є҆пⷭ҇кпа парі́йскагѡ.</p>
<p>г҃і. [в] Ст҃а́гѡ сщ҃енномч҃нка а҆рте́мона, и҆ и҆́же съ ни́мъ.</p>
<p>д҃і. [а] И҆́же во ст҃ы́хъ ѻ҆тца̀ на́шегѡ марті́на и҆сповѣ́дника, па́пы ри́мскагѡ: Ст҃ы́хъ ви́ленскихъ мч҃нкѡвъ: а҆нтѡ́нїа, і҆ѡа́нна и҆ є҆ѵста́ѳїа.</p>
<p>є҃і. [з] Ст҃ы́хъ а҆пⷭ҇лъ: а҆рїста́рха, пꙋ́да и҆ трофі́ма.</p>
<p>ѕ҃і. [ѕ] Ст҃ы́хъ мч҃нцъ дѣ́въ: а҆га́пїи, і҆ри́ны и҆ хїоні́и.</p>
<p>з҃і. [є] Прпⷣбнагѡ ѻ҆тца̀ на́шегѡ сѷмеѡ́на, и҆́же въ персі́дѣ: И҆ прпⷣбнагѡ а҆ка́кїа, є҆пі́скопа мелїті́йскагѡ: И҆ прпⷣбнагѡ зѡсі́мы, и҆гꙋ́мена солове́цкагѡ.</p>
<p>и҃і. [д] Прпⷣбнагѡ ѻ҆тца̀ на́шегѡ і҆ѡа́нна, ᲂу҆ченика̀ ст҃а́гѡ григо́рїа декаполи́та.</p>
<p>ѳ҃і. [г] Прпⷣбнагѡ ѻ҆тца̀ на́шегѡ і҆ѡа́нна, ветхопеще́рника.</p>
<p>к҃. [в] Прпⷣбнагѡ ѻ҆тца̀ на́шегѡ ѳео́дѡра трїхі́ны.</p>
<p>к҃а. [а] Ст҃а́гѡ сщ҃енномч҃нка і҆аннꙋа́рїа, и҆ и҆́же съ ни́мъ: И҆ ст҃а́гѡ сщ҃енномч҃нка ѳео́дѡра, и҆́же въ пергі́и: И҆ ст҃ы́ѧ мч҃нцы цари́цы а҆леѯа́ндры.</p>
<p>к҃в. [з] Прпⷣбнагѡ ѻ҆тца̀ на́шегѡ ѳео́дѡра сѷкеѡ́та: И҆ пренесе́нїе моще́й ст҃а́гѡ бл҃говѣ́рнагѡ вели́кагѡ кн҃зѧ все́волода, нарече́ннагѡ во ст҃о́мъ креще́нїи гаврїи́ла.</p>
<p>к҃г. [ѕ] Ст҃а́гѡ сла́внагѡ великомч҃нка, побѣдоно́сца и҆ чꙋдотво́рца геѡ́ргїа.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃д. [є]Ст҃а́гѡ мч҃нка са́ввы стратила́та.</p>
<p>к҃є. [д] Ст҃а́гѡ а҆пⷭ҇ла и҆ є҆ѵⷢ҇лі́ста ма́рка.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃ѕ. [г] Ст҃а́гѡ сщ҃енномч҃нка васі́лїа, є҆пⷭ҇кпа а҆масі́йскагѡ: И҆ па́мѧть и҆́же во ст҃ы́хъ ѻ҆тца̀ на́шегѡ стефа́на, є҆пⷭ҇кпа пе́рмскагѡ.</p>
<p>к҃з. [в] Ст҃а́гѡ сщ҃енномч҃нка сѷмеѡ́на, є҆пⷭ҇кпа і҆ерꙋсали́мскагѡ, сро́дника гдⷭ҇нѧ по пло́ти.</p>
<p>к҃и. [а] Ст҃ы́хъ а҆пⷭ҇лъ, і҆а́сѡна и҆ сѡсїпа́тра: И҆ ст҃ы́хъ мч҃нкъ, да́ды, маѯі́ма и҆ кїнтїлїа́на.</p>
<p>к҃ѳ. [з] Ст҃ы́хъ мч҃нкъ девѧтѝ, и҆̀же въ кѵ́зїцѣ: И҆ прпⷣбнагѡ ме́мнона чꙋдотво́рца.</p>
<p>л҃. [ѕ] Ст҃а́гѡ а҆пⷭ҇ла і҆а́кѡва, бра́та ст҃а́гѡ і҆ѡа́нна бг҃осло́ва.</p>
<p>Разрѣше́нїе вїна̀ и҆ є҆ле́а.</p>
<p>Мѣ́сѧцъ ма́їй.</p>
<p>а҃. [є] Ст҃а́гѡ прⷪ҇ро́ка і҆еремі́и: И҆ преставле́нїе прпⷣбнагѡ ѻ҆тца̀ на́шегѡ пафнꙋ́тїа, бо́ровскагѡ чꙋдотво́рца.</p>
<p>в҃. [д] И҆́же во ст҃ы́хъ ѻ҆тца̀ на́шегѡ а҆ѳана́сїа вели́кагѡ.</p>
<p>Разрѣше́нїе вїна̀ и҆ є҆ле́а.</p>
<p>г҃. [г] Ст҃ы́хъ мч҃нкъ тїмоѳе́а и҆ ма́ѵры: И҆ прпⷣбнагѡ ѻ҆тца̀ на́шегѡ петра̀ чꙋдотво́рца. И҆ преставле́нїе прпⷣбнагѡ ѻ҆тца̀ на́шегѡ ѳеодо́сїа, и҆гꙋ́мена монастырѧ̀ пече́рскагѡ и҆ нача́льника въ рѡссі́йстѣй землѝ ѻ҆́бщагѡ мона́шескагѡ житїѧ̀.</p>
<p>д҃. [в] Ст҃ы́ѧ мч҃нцы пелагі́и.</p>
<p>є҃. [а] Ст҃ы́ѧ и҆ сла́вныѧ мч҃нцы і҆ри́ны.</p>
<p>ѕ҃. [з] Ст҃а́гѡ и҆ првⷣнагѡ и҆ многострада́льнагѡ і҆́ѡва.</p>
<p>з҃. [ѕ] Воспомина́нїе на нб҃сѝ ꙗ҆́вльшагѡсѧ зна́менїѧ чⷭ҇тна́гѡ и҆ животворѧ́щагѡ крⷭ҇та̀, во ст҃о́мъ гра́дѣ і҆ерꙋсали́мѣ, въ г҃-й ча́съ днѐ, при царѣ̀ кѡнста́нтїи. И҆ па́мѧть ст҃а́гѡ мч҃нка а҆ка́кїа.</p>
<p>и҃. [є] Ст҃а́гѡ а҆пⷭ҇ла и҆ є҆ѵⷢ҇лі́ста і҆ѡа́нна бг҃осло́ва. И҆ прпⷣбнагѡ ѻ҆тца̀ на́шегѡ а҆рсе́нїа вели́кагѡ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>ѳ҃. [д] Ст҃а́гѡ прⷪ҇ро́ка и҆са́їи: И҆ ст҃а́гѡ мч҃нка хрїстофо́ра: И҆ пренесе́нїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ нїкола́а чꙋдотво́рца, ѿ мѵ́ръ въ ба́ръ гра́дъ.</p>
<p>і҃. [г] Ст҃а́гѡ а҆пⷭ҇ла сі́мѡна зилѡ́та. И҆ прпⷣбнагѡ сі́мѡна, чꙋдотво́рца пече́рскагѡ, є҆пⷭ҇кпа сꙋ́ждальскагѡ.</p>
<p>а҃і. [в] Ѡ҆бновле́нїе царѧгра́да: И҆ ст҃а́гѡ сщ҃енномч҃нка мѡкі́а: И҆ ст҃ы́хъ равноапⷭ҇льныхъ меѳо́дїа и҆ кѷрі́лла, ᲂу҆чи́телей слове́нскихъ.</p>
<p>в҃і. [а] И҆̀же во ст҃ы́хъ ѻ҆тє́цъ на́шихъ, є҆пїфа́нїа, є҆пⷭ҇кпа кѵ́прскагѡ, и҆ ге́рмана, патрїа́рха кѡнстанті́нѧ гра́да.</p>
<p>г҃і. [з] Ст҃ы́ѧ мч҃нцы глѷке́рїи.</p>
<p>д҃і. [ѕ] Ст҃а́гѡ мч҃нка і҆сі́дѡра: И҆ ст҃а́гѡ і҆сі́дѡра, хрⷭ҇та̀ ра́ди ю҆ро́дивагѡ, рѡсто́вскагѡ чꙋдотво́рца: И҆ прпⷣбнагѡ нїкі́ты затво́рника пече́рскагѡ.</p>
<p>є҃і. [з] Прпⷣбнагѡ ѻ҆тца̀ на́шегѡ пахѡ́мїа вели́кагѡ.</p>
<p>Разрѣше́нїе вїна̀ и҆ є҆ле́а.</p>
<p>И҆ и҆́же во ст҃ы́хъ ѻ҆тца̀ на́шегѡ и҆са́їи є҆пⷭ҇кпа росто́вскагѡ, чꙋдотво́рца. Въ то́йже де́нь ᲂу҆бїе́нїе ст҃а́гѡ бл҃говѣ́рнагѡ цр҃е́вича кн҃зѧ дими́трїа, моско́вскагѡ и҆ всеѧ̀ рѡссі́и чꙋдотво́рца.</p>
<p>ѕ҃і. [д] Прпⷣбнагѡ ѻ҆тца̀ на́шегѡ ѳео́дѡра ѡ҆сщ҃е́ннагѡ, ᲂу҆ченика̀ ст҃а́гѡ пахѡ́мїа: И҆ прпⷣбнагѡ ѻ҆тца̀ на́шегѡ є҆фре́ма переко́мскагѡ, новгоро́дскагѡ чꙋдотво́рца.</p>
<p>з҃і. [г] Ст҃а́гѡ а҆пⷭ҇ла а҆ндроні́ка, и҆ и҆́же съ ни́мъ.</p>
<p>и҃і. [в] Ст҃а́гѡ мч҃нка ѳеодо́та, и҆́же во а҆гкѵ́рѣ: И҆ ст҃ы́хъ мч҃нкъ, петра̀, дїонѵ́сїа, и҆ и҆̀же съ ни́ми: И҆ ст҃ы́хъ седмѝ дѣ́въ.</p>
<p>ѳ҃і. [а] Ст҃а́гѡ сщ҃енномч҃нка патрїкі́а, є҆пⷭ҇кпа прꙋ́сскагѡ, и҆ и҆̀же съ ни́мъ: И҆ прпⷣбнагѡ ѻ҆тца̀ на́шегѡ корни́лїа, чꙋдотво́рца коме́льскагѡ.</p>
<p>к҃. [з] Ст҃а́гѡ мч҃нка ѳалале́а:</p>
<p>И҆ ѡ҆брѣ́тенїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ а҆леѯі́а митрополі́та моско́вскагѡ и҆ всеѧ̀ рѡссі́и, чꙋдотво́рца.</p>
<p>к҃а. [ѕ] Ст҃ы́хъ вели́кихъ цр҃е́й и҆ равноапⷭ҇лѡвъ, кѡнстанті́на и҆ є҆ле́ны.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>Въ то́йже де́нь срѣ́тенїе прест҃ы́ѧ бцⷣы чꙋдотво́рныѧ і҆кѡ́ны влади́мїрскїѧ:</p>
<p>И҆ па́мѧть ст҃а́гѡ бл҃говѣ́рнагѡ кн҃зѧ кѡнстанті́на, и҆ ча̑дъ є҆гѡ̀, мїхаи́ла и҆ ѳео́дѡра, мꙋ́ромскихъ чꙋдотво́рцѡвъ.</p>
<p>к҃в. [є] Ст҃а́гѡ мч҃нка васїлі́ска.</p>
<p>к҃г. [д] Прпⷣбнагѡ ѻ҆тца̀ на́шегѡ и҆ и҆сповѣ́дника мїхаи́ла, є҆пⷭ҇кпа сѷна́дскагѡ: И҆ ѡ҆брѣ́тенїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ лео́нтїа, є҆пⷭ҇кпа росто́вскагѡ, чꙋдотво́рца: И҆ прпⷣбныѧ є҆ѵфросѵ́нїи по́лоцкїѧ.</p>
<p>к҃д. [г] Прпⷣбнагѡ ѻ҆тца̀ на́шегѡ сѷмеѡ́на, и҆́же на ди́внѣй го́рѣ:</p>
<p>Разрѣше́нїе вїна̀ и҆ є҆ле́а.</p>
<p>И҆ прпⷣбнагѡ нїки́ты сто́лпника, переѧсла́вскагѡ чꙋдотво́рца.</p>
<p>к҃є. [в] Тре́тїе ѡ҆брѣ́тенїе чⷭ҇тны́ѧ главы̀ ст҃а́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна.</p>
<p>Разрѣше́нїе вїна̀ и҆ є҆ле́а.</p>
<p>к҃ѕ. [а] Ст҃а́гѡ а҆пⷭ҇ла ка́рпа, є҆ди́нагѡ ѿ ѻ҃: И҆ ст҃а́гѡ великомч҃нка геѡ́ргїа но́вагѡ, пострада́вшагѡ ѿ царѧ̀ сели́ма тꙋ́рскагѡ.</p>
<p>к҃з. [з] Ст҃а́гѡ сщ҃енномч҃нка ѳерапо́нта: И҆ ѡ҆брѣ́тенїе моще́й прпⷣбнагѡ ѻ҆тца̀ на́шегѡ ні́ла, и҆́же на є҆́зерѣ селиге́рѣ, на ѻ҆́стровѣ зово́момъ столобно́е, но́вагѡ чꙋдотво́рца.</p>
<p>к҃и. [ѕ] Прпⷣбнагѡ ѻ҆тца̀ на́шегѡ нїки́ты, є҆пⷭ҇кпа халкидо́нскагѡ: И҆ и҆́же во ст҃ы́хъ ѻ҆тца̀ на́шегѡ і҆гна́тїа, є҆пⷭ҇кпа росто́вскагѡ, чꙋдотво́рца.</p>
<p>к҃ѳ. [є] Ст҃ы́ѧ прпⷣбномч҃нцы ѳеодо́сїи: И҆ преставле́нїе ст҃а́гѡ и҆ бл҃же́ннагѡ і҆ѡа́нна, хрⷭ҇та̀ ра́ди ю҆ро́дивагѡ, ᲂу҆́стюжскагѡ чꙋдотво́рца.</p>
<p>л҃. [д] Прпⷣбнагѡ ѻ҆тца̀ на́шегѡ і҆саа́кїа далма́тскагѡ.</p>
<p>л҃а. [г] Ст҃а́гѡ а҆пⷭ҇ла є҆рмі́а: И҆ ст҃а́гѡ мч҃нка є҆рме́а.</p>
<p>Мѣ́сѧцъ і҆ꙋ́нїй.</p>
<p>а҃. [в] Ст҃а́гѡ мч҃нка і҆ꙋсті́на фїлосо́фа, и҆ дрꙋга́гѡ мч҃нка і҆ꙋсті́на, и҆ и҆̀же съ ни́ми: И҆ па́мѧть прпⷣбнагѡ ѻ҆тца̀ на́шегѡ дїонѵ́сїа, глꙋши́цкагѡ чꙋдотво́рца. И҆ ст҃а́гѡ бл҃же́ннагѡ а҆га́пита пече́рскагѡ, безме́зднагѡ врача̀.</p>
<p>в҃. [а] И҆́же во ст҃ы́хъ ѻ҆тца̀ на́шегѡ нїки́фора, и҆сповѣ́дника: И҆ ст҃а́гѡ великомч҃нка і҆ѡа́нна но́вагѡ, мꙋ́ченагѡ въ бѣлѣ́градѣ.</p>
<p>г҃. [з] Ст҃а́гѡ мч҃нка лꙋкїллїа́на, и҆ и҆̀же съ ни́мъ.</p>
<p>д҃. [ѕ] И҆́же во ст҃ы́хъ ѻ҆тца̀ на́шегѡ митрофа́на, патрїа́рха кѡнстантїногра́дскагѡ.</p>
<p>є҃. [є] Ст҃а́гѡ сщ҃енномч҃нка дѡроѳе́а, є҆пⷭ҇кпа тѵ́рскагѡ: И҆ преставле́нїе ст҃а́гѡ бл҃говѣ́рнагѡ вели́кагѡ кнѧ́зѧ ѳео́дѡра ꙗ҆росла́вича.</p>
<p>ѕ҃. [д] Прпⷣбнагѡ ѻ҆тца̀ на́шегѡ висарїѡ́на чꙋдотво́рца: И҆ прпⷣбнагѡ і҆ларїѡ́на но́вагѡ.</p>
<p>з҃. [г] Ст҃а́гѡ сщ҃енномч҃нка ѳеодо́та, є҆пⷭ҇кпа а҆гкѵ́рскагѡ.</p>
<p>и҃. [в] Ст҃а́гѡ великомч҃нка ѳео́дѡра стратила́та.</p>
<p>Разрѣше́нїе вїна̀ и҆ є҆ле́а.</p>
<p>ѳ҃. [а] И҆́же во ст҃ы́хъ ѻ҆тца̀ на́шегѡ кѷрі́лла, а҆рхїепⷭ҇кпа а҆леѯандрі́йскагѡ: И҆ прпⷣбнагѡ ѻ҆тца̀ на́шегѡ кѷрі́лла, бѣлоезе́рскагѡ чꙋдотво́рца.</p>
<p>і҃. [з] Ст҃а́гѡ сщ҃енномч҃нка тїмоѳе́а, є҆пⷭ҇кпа прꙋ́сскагѡ.</p>
<p>а҃і. [ѕ] Ст҃ы́хъ а҆пⷭ҇лъ, варѳоломе́а и҆ варна́вы.</p>
<p>Разрѣше́нїе вїна̀ и҆ є҆ле́а.</p>
<p>в҃і. [є] Прпⷣбнагѡ ѻ҆тца̀ на́шегѡ ѻ҆нꙋ́фрїа вели́кагѡ: И҆ прпⷣбнагѡ ѻ҆тца̀ на́шегѡ петра̀ а҆ѳѡ́нскагѡ: И҆ па́мѧть прпⷣбнагѡ ѻ҆тца̀ на́шегѡ а҆рсе́нїа, коне́вскагѡ чꙋдотво́рца.</p>
<p>г҃і. [д] Ст҃ы́ѧ мч҃нцы а҆кѷлі́ны: И҆ и҆́же во ст҃ы́хъ ѻ҆тца̀ на́шегѡ трїфѵ́ллїа, є҆пⷭ҇кпа леѵкꙋсі́и кѵ́прскїѧ.</p>
<p>д҃і. [г] Ст҃а́гѡ прⷪ҇ро́ка є҆лїссе́а: И҆ и҆́же во ст҃ы́хъ ѻ҆тца̀ на́шегѡ меѳо́дїа, патрїа́рха кѡнстанті́нѧ гра́да.</p>
<p>є҃і. [в] Ст҃а́гѡ прⷪ҇ро́ка а҆мѡ́са: И҆ и҆́же во ст҃ы́хъ ѻ҆тца̀ на́шегѡ і҆ѡ́ны, митрополі́та моско́вскагѡ и҆ всеѧ̀ рѡссі́и, чꙋдотво́рца.</p>
<p>ѕ҃і. [а] Ст҃а́гѡ и҆ чꙋдотво́рца тѵ́хѡна а҆маѳꙋ́нтскагѡ.</p>
<p>з҃і. [з] Ст҃ы́хъ мч҃нкъ, манꙋи́ла, саве́ла и҆ і҆сма́ила.</p>
<p>и҃і. [ѕ] Ст҃а́гѡ мч҃нка лео́нтїа.</p>
<p>ѳ҃і. [є] Ст҃а́гѡ а҆пⷭ҇ла і҆ꙋ́ды, бра́та гдⷭ҇нѧ по пло́ти.</p>
<p>к҃. [д] Ст҃а́гѡ сщ҃енномч҃нка меѳо́дїа, є҆пⷭ҇кпа пата́рскагѡ.</p>
<p>к҃а. [г] Ст҃а́гѡ мч҃нка і҆ꙋлїа́на тарсі́йскагѡ.</p>
<p>к҃в. [в] Ст҃а́гѡ сщ҃енномч҃нка є҆ѵсе́вїа, є҆пⷭ҇кпа самоса́тскагѡ.</p>
<p>к҃г. [а] Ст҃ы́ѧ мч҃нцы а҆грѷпі́ны. Въ то́йже де́нь пра́зднꙋемъ срѣ́тенїе пречⷭ҇тыѧ бцⷣы чꙋдотво́рныѧ і҆кѡ́ны влади́мїрскїѧ.</p>
<p>к҃д. [з] Ржⷭ҇тво̀ чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ і҆ѡа́нна.</p>
<p>Пра́здникъ, и҆ разрѣше́нїе ры́бы.</p>
<p>к҃є. [ѕ] Ст҃ы́ѧ прпⷣбномч҃нцы феврѡ́нїи: Въ то́йже де́нь ст҃ы́хъ чꙋдотво́рцєвъ мꙋ́ромскихъ: бл҃говѣ́рнагѡ кн҃зѧ петра̀, нарече́ннагѡ во и҆́ноцѣхъ даві́да, и҆ бл҃говѣ́рныѧ кнѧги́ни феврѡ́нїи, нарече́нныѧ во и҆́нокинѧхъ є҆ѵфросѵ́нїи.</p>
<p>к҃ѕ. [є] Прпⷣбнагѡ ѻ҆тца̀ на́шегѡ даві́да, и҆́же въ селꙋ́нѣ: И҆ ꙗ҆вле́нїе і҆кѡ́ны прест҃ы́ѧ влⷣчцы на́шеѧ бцⷣы и҆ приснодв҃ы мр҃і́и тѵ́хвинскїѧ.</p>
<p>к҃з. [д] Прпⷣбнагѡ ѻ҆тца̀ на́шегѡ самѱѡ́на страннопрїи́мца: И҆ пра́здникъ ѡ҆ побѣ́дѣ бг҃омъ дарова́ннѣй всерѡссі́йскомꙋ самоде́ржцꙋ петрꙋ̀ вели́комꙋ, над̾ шве́дскимъ короле́мъ каро́ломъ вторымна́десѧть под̾ полта́вою, лѣ́та ѿ воплоще́нїѧ гдⷭ҇нѧ ҂аѱ҃ѳ.</p>
<p>к҃и. [г] Пренесе́нїе моще́й ст҃ы́хъ безсре́брєникъ кѵ́ра и҆ і҆ѡа́нна: И҆ па́мѧть прпⷣбныхъ ѻ҆тє́цъ, се́ргїа и҆ ге́рмана, валаа́мскихъ чꙋдотво́рцѡвъ.</p>
<p>к҃ѳ. [в] Ст҃ы́хъ сла́вныхъ и҆ всехва́льныхъ верхо́вныхъ а҆пⷭ҇лъ, петра̀ и҆ па́ѵла.</p>
<p>Пра́здникъ, и҆ разрѣше́нїе ры́бы.</p>
<p>л҃. [а] Собо́ръ ст҃ы́хъ сла́вныхъ и҆ всехва́льныхъ двꙋнаде́сѧти а҆пⷭ҇лъ.</p>
<p>Пра́здникъ, и҆ разрѣше́нїе ры́бы.</p>
<p>Мѣ́сѧцъ і҆ꙋ́лїй.</p>
<p>а҃. [з] Ст҃ы́хъ безсре́бреникѡвъ и҆ чꙋдотво́рцєвъ, космы̀ и҆ дамїа́на.</p>
<p>Разрѣше́нїе вїна̀ и҆ є҆ле́а.</p>
<p>в҃. [ѕ] Положе́нїе чⷭ҇тны́ѧ ри́зы прест҃ы́ѧ влⷣчцы на́шеѧ бцⷣы, во влахе́рнѣ.</p>
<p>Разрѣше́нїе вїна̀ и҆ є҆ле́а.</p>
<p>г҃. [є] Ст҃а́гѡ мч҃нка ѵ҆акі́нѳа: И҆ пренесе́нїе моще́й во ст҃ы́хъ ѻ҆тца̀ на́шегѡ фїлі́ппа, митрополі́та моско́вскагѡ и҆ всеѧ̀ рѡссі́и, чꙋдотво́рца. И҆ прпⷣбнагѡ а҆нато́лїа пече́рскагѡ.</p>
<p>д҃. [д] И҆́же во ст҃ы́хъ ѻ҆тца̀ на́шегѡ а҆ндре́а, а҆рхїепⷭ҇кпа кри́тскагѡ, і҆ерⷭ҇лѷмі́та: И҆ прпⷣбныѧ ма́рѳы, ма́тере ст҃а́гѡ сѷмеѡ́на дивного́рца.</p>
<p>є҃. [г] Прпⷣбнагѡ ѻ҆тца̀ на́шегѡ, а҆ѳана́сїа а҆ѳѡ́нскагѡ: И҆ ѡ҆брѣ́тенїе чⷭ҇тны́хъ моще́й прпⷣбнагѡ ѻ҆тца̀ на́шегѡ, и҆гꙋ́мена се́ргїа, ра́донежскагѡ чꙋдотво́рца.</p>
<p>ѕ҃. [в] Прпⷣбнагѡ ѻ҆тца̀ на́шегѡ сїсѡ́а вели́кагѡ: И҆ ѡ҆брѣ́тенїе моще́й ст҃ы́ѧ і҆ꙋлїані́и дѣви́цы, въ кїевопече́рстѣй ла́врѣ почива́ющїѧ.</p>
<p>з҃. [а] Прпⷣбныхъ ѻ҆те́цъ на́шихъ: ѳѡмы̀, и҆́же въ мале́и, и҆ а҆ка́кїа, и҆́же въ лѣ́ствицѣ.</p>
<p>и҃. [з] Ст҃а́гѡ великомч҃нка проко́пїа.</p>
<p>Разрѣше́нїе вїна̀ и҆ є҆ле́а.</p>
<p>Въ то́йже де́нь пра́зднꙋемъ ꙗ҆вле́нїе і҆кѡ́ны прест҃ы́ѧ влⷣчцы на́шеѧ бцⷣы и҆ приснодв҃ы марі́и, во гра́дѣ каза́ни: Въ то́йже де́нь воспомина́нїе зна́менїѧ, ꙗ҆́вльшагѡсѧ ѿ і҆кѡ́ны прест҃ы́ѧ влⷣчцы на́шеѧ бцⷣы, чⷭ҇тна́гѡ и҆ сла́внагѡ є҆ѧ̀ бл҃говѣ́щенїѧ, во гра́дѣ вели́цѣмъ ᲂу҆́стюзѣ: И҆ ст҃а́гѡ проко́пїа, хрⷭ҇та̀ ра́ди ю҆ро́дивагѡ, ᲂу҆́стюжскагѡ чꙋдотво́рца.</p>
<p>ѳ҃. [ѕ] Ст҃а́гѡ сщ҃енномч҃нка пагкра́тїа, є҆пⷭ҇кпа таѵромені́йскагѡ.</p>
<p>і҃. [є] Ст҃ы́хъ мч҃нкъ м҃є, и҆̀же въ нїкопо́ли а҆рме́нстѣй:</p>
<p>Въ то́йже де́нь положе́нїе чⷭ҇тны́ѧ ри́зы гдⷭ҇а на́шегѡ і҆и҃са хрⷭ҇та̀, ꙗ҆́же є҆́сть хїтѡ́нъ, въ ца́рствꙋющемъ гра́дѣ москвѣ̀: И҆ прпⷣбнагѡ ѻ҆тца̀ на́шегѡ а҆нтѡ́нїа пече́рскагѡ кі́евскагѡ: И҆ пра́зднованїе прест҃ѣ́й бцⷣѣ, ра́ди чꙋдотво́рныѧ є҆ѧ̀ і҆кѡ́ны въ коне́встѣй ѻ҆би́тели.</p>
<p>а҃і. [д] Ст҃ы́ѧ мч҃нцы и҆ прехва́льныѧ є҆ѵфи́мїи: И҆ преставле́нїе бл҃же́нныѧ ѻ҆́льги, кнѧги́ни рѡссі́йскїѧ, во ст҃о́мъ креще́нїи нарече́нныѧ є҆ле́ны.</p>
<p>в҃і. [г] Ст҃ы́хъ мч҃нкъ про́кла и҆ і҆ла́рїа: И҆ прпⷣбнагѡ ѻ҆тца̀ на́шегѡ мїхаи́ла малеїна̀.</p>
<p>г҃і. [в] Собо́ръ ст҃а́гѡ а҆рха́гг҃ла гаврїи́ла: И҆ прпⷣбнагѡ ѻ҆тца̀ на́шегѡ стефа́на. савваі́та.</p>
<p>д҃і. [а] Ст҃а́гѡ а҆пⷭ҇ла а҆кѵ́лы.</p>
<p>є҃і. [з] Ст҃ы́хъ мч҃нкъ, ки́рѷка и҆ і҆ꙋлі́тты ма́тере є҆гѡ̀.</p>
<p>И҆ ст҃а́гѡ равноапⷭ҇тола, вели́кагѡ кнѧ́зѧ влади́мїра, нарече́ннагѡ во ст҃ѣ́мъ креще́нїи васі́лїа.</p>
<p>Разрѣше́нїе вїна̀ и҆ є҆ле́а.</p>
<p>ѕ҃і. [ѕ] Ст҃а́гѡ сщ҃енномч҃нка а҆ѳиноге́на, и҆ десѧтѝ ᲂу҆чєни́къ є҆гѡ̀.</p>
<p>з҃і. [є] Ст҃ы́ѧ великомч҃нцы марі́ны.</p>
<p>Разрѣше́нїе вїна̀ и҆ є҆ле́а.</p>
<p>и҃і. [д] Ст҃а́гѡ мч҃нка ѵ҆акі́нѳа, и҆́же во а҆мастрі́дѣ: И҆ ст҃а́гѡ мч҃нка є҆мїлїа́на: И҆ прпⷣбнагѡ ѻ҆тца̀ на́шегѡ многотерпѣли́вагѡ і҆ѡа́нна, затво́рника пече́рскагѡ, и҆́же въ кі́евѣ.</p>
<p>ѳ҃і. [к] Прпⷣбныѧ мт҃ре на́шеѧ макрі́ны, сестры̀ вели́кагѡ васі́лїа. И҆ прпⷣбнагѡ ѻ҆тца̀ на́шегѡ ді́а: И҆ ѡ҆брѣ́тенїе и҆ пренесе́нїе чⷭ҇тны́хъ моще́й прпⷣбнагѡ ѻ҆тца̀ на́шегѡ серафі́ма саро́вскагѡ.</p>
<p>к҃. [в] Ст҃а́гѡ сла́внагѡ прⷪ҇ро́ка и҆лїѝ.</p>
<p>Пра́здникъ, и҆ разрѣше́нїе вїна̀ и҆ є҆ле́а.</p>
<p>к҃а. [а] Прпⷣбныхъ ѻ҆тє́цъ на́шихъ, сѷмеѡ́на хрⷭ҇та̀ ра́ди ю҆ро́дивагѡ, и҆ і҆ѡа́нна спо́стника є҆гѡ̀: И҆ ст҃а́гѡ прⷪ҇ро́ка і҆езекі́илѧ: И҆ прпⷣбнагѡ ѻ҆нꙋ́фрїа молчали́вагѡ пече́рскагѡ.</p>
<p>к҃в. [з] Ст҃ы́ѧ мѷроно́сицы и҆ равноапⷭ҇льныѧ марі́и магдали́ны: И҆ возвраще́нїе моще́й ст҃а́гѡ сщ҃енномч҃нка фѡ́ки.</p>
<p>Разрѣше́нїе вїна̀ и҆ є҆ле́а.</p>
<p>к҃г. [ѕ] Ст҃ы́хъ мч҃нкъ, трофі́ма и҆ ѳео́фїла, и҆ и҆̀же съ ни́ми.</p>
<p>к҃д. [є] Ст҃ы́ѧ великомч҃нцы хрїсті́ны: И҆ ст҃ы́хъ мч҃нкъ бори́са и҆ глѣ́ба, нарече́нныхъ во ст҃ѣ́мъ креще́нїи рѡма́на и҆ даві́да: И҆ прпⷣбнагѡ ѻ҆тца̀ на́шегѡ полѷка́рпа пече́рскагѡ.</p>
<p>к҃є. [д] Оу҆спе́нїе ст҃ы́ѧ а҆́нны, ма́тере прест҃ы́ѧ бцⷣы: И҆ па́мѧть ст҃ы́хъ же́нъ ѻ҆лѷмпїа́ды и҆ є҆ѵпраѯі́и:</p>
<p>Разрѣше́нїе вїна̀ и҆ є҆ле́а.</p>
<p>И҆ преставле́нїе прпⷣбнагѡ ѻ҆тца̀ на́шегѡ мака́рїа желтово́дскагѡ, чꙋдотво́рца.</p>
<p>к҃ѕ. [г] Ст҃а́гѡ сщ҃енномч҃нка є҆рмола́а, и҆ и҆̀же съ ни́мъ: И҆ ст҃ы́ѧ прпⷣбномч҃нцы параске́ѵы: И҆ прпⷣбнагѡ ѻ҆тца̀ на́шегѡ многострада́льнагѡ мѡѷсе́а ᲂу҆́грина, пече́рскагѡ.</p>
<p>к҃з. [в] Ст҃а́гѡ великомч҃нка и҆ цѣли́телѧ пантелеи́мона.</p>
<p>Разрѣше́нїе вїна̀ и҆ є҆ле́а.</p>
<p>к҃и. [а] Ст҃ы́хъ а҆пⷭ҇лъ и҆ дїа́конѡвъ, про́хѡра, нїкано́ра, ті́мѡна и҆ парме́на: Въ то́йже де́нь пра́зднꙋемъ ꙗ҆вле́нїе і҆кѡ́ны смоле́нскїѧ, прест҃ы́ѧ влⷣчцы на́шеѧ бцⷣы, ѻ҆дїги́трїи.</p>
<p>к҃ѳ. [з] Ст҃а́гѡ мч҃нка каллїні́ка.</p>
<p>л҃. [ѕ] Ст҃ы́хъ а҆пⷭ҇лъ, сі́лы и҆ сїлꙋа́на, и҆ и҆̀же съ ни́ми.</p>
<p>л҃а. [є] Предпра́зднство происхожде́нїѧ чⷭ҇тна́гѡ и҆ животворѧ́щагѡ крⷭ҇та̀ гдⷭ҇нѧ: И҆ ст҃а́гѡ и҆ првⷣнагѡ є҆ѵдокі́ма.</p>
<p>Мѣ́сѧцъ а҆́ѵгꙋстъ.</p>
<p>а҃. [д] Происхожде́нїе чⷭ҇тны́хъ дре́въ чⷭ҇тна́гѡ и҆ животворѧ́щагѡ крⷭ҇та̀: И҆ ст҃ы́хъ седмѝ мч҃нкъ маккавє́й, и҆ ма́тере и҆́хъ соломоні́и, и҆ ᲂу҆чи́телѧ и҆́хъ є҆леаза́ра.</p>
<p>в҃. [г] Пренесе́нїе моще́й ст҃а́гѡ первомч҃нка и҆ а҆рхїдїа́кона стефа́на: И҆ ст҃а́гѡ васі́лїа, хрⷭ҇та̀ ра́ди ю҆ро́дивагѡ, моско́вскагѡ чꙋдотво́рца.</p>
<p>г҃. [в] Прпⷣбныхъ ѻ҆тє́цъ на́шихъ: і҆саа́кїа, далма́та и҆ фа́ѵста: Въ то́йже де́нь преставле́нїе прпⷣбнагѡ ѻ҆тца̀ на́шегѡ а҆нтѡ́нїа ри́млѧнина, новгоро́дскагѡ чꙋдотво́рца.</p>
<p>д҃. [а] Ст҃ы́хъ седмѝ ѻ҆́трѡкъ, и҆̀же во є҆фе́сѣ: И҆ ст҃ы́ѧ прпⷣбномч҃нцы є҆ѵдокі́и.</p>
<p>є҃. [з] Предпра́зднство преѡбраже́нїѧ гдⷭ҇а на́шегѡ і҆и҃са хрⷭ҇та̀: И҆ ст҃а́гѡ мч҃нка є҆ѵсїгні́а.</p>
<p>ѕ҃. [ѕ] Ст҃о́е преѡбраже́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.</p>
<p>Пра́здникъ, и҆ разрѣше́нїе ры́бы.</p>
<p>з҃. [є] Ст҃а́гѡ прпⷣбномч҃нка дометі́а: И҆ прпⷣбнагѡ ѻ҆тца̀ на́шегѡ пі́мена пече́рскагѡ.</p>
<p>и҃. [д] Ст҃а́гѡ є҆мїлїа́на и҆сповѣ́дника, є҆пⷭ҇кпа кѷзі́ческагѡ: И҆ прпⷣбнагѡ григо́рїа, і҆кѡнопи́сца пече́рскагѡ.</p>
<p>ѳ҃. [г] Ст҃а́гѡ а҆пⷭ҇ла матѳі́а.</p>
<p>Разрѣше́нїе вїна̀ и҆ є҆ле́а.</p>
<p>і҃. [в] Ст҃а́гѡ мч҃нка и҆ а҆рхїдїа́кона лаѵре́нтїа.</p>
<p>а҃і. [а] Ст҃а́гѡ мч҃нка и҆ а҆рхїдїа́кона є҆́ѵпла: И҆ прпⷣбномч҃нкѡвъ пече́рскихъ ѳео́дѡра и҆ васі́лїа.</p>
<p>в҃і. [з] Ст҃ы́хъ мч҃нкъ, фѡ́тїа и҆ а҆нїки́ты.</p>
<p>г҃і. [ѕ] Прпⷣбнагѡ ѻ҆тца̀ на́шегѡ маѯі́ма и҆сповѣ́дника: И҆ и҆́же во ст҃ы́хъ ѻ҆тца̀ на́шегѡ тѵ́хѡна воро́нежскагѡ, задо́нскагѡ чꙋдотво́рца: Въ сі́й де́нь ѿдае́тсѧ пра́здникъ преѡбраже́нїѧ.</p>
<p>д҃і. [є] Предпра́зднство ᲂу҆спе́нїѧ прест҃ы́ѧ бцⷣы: И҆ ст҃а́гѡ прⷪ҇ро́ка мїхе́а: И҆ пренесе́нїе чⷭ҇тны́хъ моще́й прпⷣбнагѡ ѻ҆тца̀ на́шегѡ ѳеодо́сїа, и҆гꙋ́мена пече́рскагѡ.</p>
<p>є҃і. [д] Оу҆спе́нїе прест҃ы́ѧ влⷣчцы на́шеѧ бцⷣы, и҆ приснодв҃ы мр҃і́и.</p>
<p>Пра́здникъ, и҆ разрѣше́нїе ры́бы.</p>
<p>ѕ҃і. [г] Ѿ є҆де́са пренесе́нїе въ кѡнстанті́нь гра́дъ нерꙋкотворе́ннагѡ ѡ҆́браза гдⷭ҇а бг҃а и҆ сп҃са на́шегѡ і҆и҃са хрⷭ҇та̀: И҆ ст҃а́гѡ мч҃нка дїоми́да.</p>
<p>з҃і. [в] Ст҃а́гѡ мч҃нка мѵ́рѡна: И҆ прпⷣбнагѡ ѻ҆тца̀ на́шегѡ а҆лѵ́пїа, і҆кѡнопи́сца пече́рскагѡ.</p>
<p>и҃і. [а] Ст҃ы́хъ мч҃нкъ флѡ́ра и҆ ла́ѵра.</p>
<p>ѳ҃і. [з] Ст҃а́гѡ мч҃нка а҆ндре́а стратила́та, и҆ и҆̀же съ ни́мъ: Въ то́йже де́нь пра́зднꙋемъ прест҃ѣ́й бцⷣѣ, бы́вшагѡ ра́ди милосе́рдїѧ, ѿ і҆кѡ́ны є҆ѧ̀ ст҃ы́ѧ, нарица́емыѧ донскі́ѧ.</p>
<p>к҃. [ѕ] Ст҃а́гѡ прⷪ҇ро́ка самꙋи́ла.</p>
<p>к҃а. [є] Ст҃а́гѡ а҆пⷭ҇ла ѳадде́а: И҆ ст҃ы́ѧ мч҃нцы ва́ссы: И҆ преставле́нїе прпⷣбнагѡ ѻ҆тца̀ на́шегѡ а҆вра́мїа а҆рхїмандрі́та, смоле́нскагѡ чꙋдотво́рца.</p>
<p>к҃в. [д] Ст҃а́гѡ мч҃нка а҆гаѳоні́ка, и҆ и҆̀же съ ни́мъ.</p>
<p>к҃г. [г] Ст҃а́гѡ мч҃нка лꙋ́ппа: И҆ ѿдае́тсѧ пра́здникъ ᲂу҆спе́нїѧ прест҃ы́ѧ бцⷣы.</p>
<p>к҃д. [в] Ст҃а́гѡ сщ҃енномч҃нка є҆ѵтѵ́ха: И҆ пренесе́нїе чⷭ҇тны́хъ моще́й, и҆́же во ст҃ы́хъ ѻ҆тца̀ на́шегѡ петра̀, митрополі́та кі́евскагѡ и҆ всеѧ̀ рѡссі́и, чꙋдотво́рца.</p>
<p>к҃є. [а] Возвраще́нїе моще́й ст҃а́гѡ а҆пⷭ҇ла варѳоломе́а: И҆ па́мѧть ст҃а́гѡ а҆пⷭ҇ла ті́та.</p>
<p>к҃ѕ. [з] Ст҃ы́хъ мч҃нкъ, а҆дрїа́на и҆ ната́лїи:</p>
<p>Въ се́й де́нь пра́зднꙋемъ возслѣ́дованїе похва́льно срѣ́тенїѧ чꙋдотво́рныѧ і҆кѡ́ны влади́мїрскїѧ, прест҃ы́ѧ влⷣчцы на́шеѧ бцⷣы и҆ приснодв҃ы марі́и.</p>
<p>к҃з. [ѕ] Прпⷣбнагѡ ѻ҆тца̀ на́шегѡ пі́мена: И҆ ст҃а́гѡ сщ҃енномч҃нка кꙋ́кши и҆ пі́мена по́стника, пече́рскихъ.</p>
<p>к҃и. [є] Прпⷣбнагѡ ѻ҆тца̀ на́шегѡ мѡѷсе́а мꙋ́рїна.</p>
<p>к҃ѳ. [д] Оу҆сѣкнове́нїе чⷭ҇тны́ѧ главы̀ чⷭ҇тна́гѡ сла́внагѡ прⷪ҇ро́ка, прⷣте́чи и҆ крⷭ҇ти́телѧ гдⷭ҇нѧ і҆ѡа́нна.</p>
<p>Пра́здникъ, и҆ по́стъ.</p>
<p>л҃. [г] И҆̀же во ст҃ы́хъ ѻ҆тє́цъ на́шихъ, патрїа́рхѡвъ кѡнстанті́нѧ гра́да, а҆леѯа́ндра, і҆ѡа́нна и҆ па́ѵла но́вагѡ: И҆ пренесе́нїе моще́й ст҃а́гѡ бл҃говѣ́рнагѡ вели́кагѡ кн҃зѧ а҆леѯа́ндра не́вскагѡ, и҆з̾ влади́мїра въ црⷭ҇твꙋющїй гра́дъ ст҃а́гѡ петра̀: И҆ преставле́нїе прпⷣбнагѡ ѻ҆тца̀ на́шегѡ а҆леѯа́ндра сви́рскагѡ, чꙋдотво́рца.</p>
<p>л҃а. [в] Положе́нїе чⷭ҇тна́гѡ по́ѧса прест҃ы́ѧ влⷣчцы на́шеѧ бцⷣы.</p>
<p>Разрѣше́нїе вїна̀ и҆ є҆ле́а.</p>
<footer/>
</document>
