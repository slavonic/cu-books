<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>Тропарѝ воскрⷭ҇ны,</p>
<p>пое́мїи по непоро́чнахъ въ недѣ́лѧхъ всегѡ̀ лѣ́та, гла́съ є҃.</p>
<p>На є҆ди́номъ ко́емждо тропарѣ̀ глаго́лемъ:</p>
<p>Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ.</p>
<p>А҆́гг҃льскїй собо́ръ ᲂу҆диви́сѧ, зрѧ̀ тебѐ въ ме́ртвыхъ вмѣни́вшасѧ, сме́ртнꙋю же, сп҃се, крѣ́пость разори́вша, и҆ съ собо́ю а҆да́ма воздви́гша, и҆ ѿ а҆́да всѧ̑ свобо́ждша.</p>
<p>Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ.</p>
<p>Почто̀ мѵ́ра съ млⷭ҇тивными слеза́ми, ѽ ᲂу҆чн҃цы, растворѧ́ете; блиста́ѧйсѧ во гро́бѣ а҆́гг҃лъ мѷроно́сицамъ вѣща́ше: ви́дите вы̀ <!-- ! їм. 0364.тїѳ л. рп҃в ѡ҆б. --> гро́бъ и҆ ᲂу҆разꙋмѣ́йте, сп҃съ бо воскр҃се ѿ гро́ба.</p>
<p>Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ.</p>
<p>Ѕѣлѡ̀ ра́нѡ мѷронѡ́сицы теча́хꙋ ко гро́бꙋ твоемꙋ̀ рыда́ющыѧ: но предста̀ къ ни́мъ а҆́гг҃лъ, и҆ речѐ: рыда́нїѧ вре́мѧ преста̀, не пла́чите: воскрⷭ҇нїе же а҆пⷭ҇лѡмъ рцы́те.</p>
<p>Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ твои̑мъ.</p>
<p>Мѷронѡ́сицы жєны̀, съ мѵ́ры прише́дшыѧ ко гро́бꙋ твоемꙋ̀ сп҃се, рыда́хꙋ: а҆́гг҃лъ же къ ни̑мъ речѐ, глаго́лѧ: что̀ съ ме́ртвыми жива́го помышлѧ́ете; ꙗ҆́кѡ бг҃ъ бо воскр҃се ѿ гро́ба.</p>
<p>Сла́ва, трⷪ҇ченъ: Поклони́мсѧ ѻ҆ц҃ꙋ̀, и҆ є҆гѡ̀ сн҃ови, и҆ ст҃о́мꙋ дх҃ꙋ, ст҃ѣ́й трⷪ҇цѣ во є҆ди́номъ сꙋществѣ̀, съ серафі́мы зовꙋ́ще: ст҃ъ, ст҃ъ є҆сѝ гдⷭ҇и.</p>
<p>И҆ ны́нѣ, бг҃оро́диченъ: Жизнода́вца ро́ждши, грѣха̀, дв҃о, а҆да́ма и҆зба́вила є҆сѝ, ра́дость же <!-- ! їм. 0365.тїѳ л. рп҃г--> є҆́ѵѣ въ печа́ли мѣ́сто подала̀ є҆сѝ. па́дшыѧ же ѿ жи́зни къ се́й напра́ви, и҆з̾ тебѐ воплоти́выйсѧ бг҃ъ и҆ чл҃вѣ́къ.</p>
<p>А҆ллилꙋ́їа, а҆ллилꙋ́їа, а҆ллилꙋ́їа, сла́ва тебѣ̀ бж҃е. Три́жды.</p>
<p>А҆́ще пра́здникъ влⷣчнїй, и҆лѝ пра́зднꙋемагѡ ст҃а́гѡ, пое́мъ степе́ннꙋ д҃-гѡ гла́са, [ли́стъ рм҃д на ѡ҆бор.] <!-- ! їм. 0366.тїѳ л. рп҃г ѡ҆б.--></p>
<footer/>
</document>
