<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="folio" number="220v" label="с҃к ѡ҆б."/>
<p><red>Въ сꙋббѡ́тꙋ тре́тїѧ седми́цы,</red></p>
<p><red>на ᲂу҆́трени тропа́рь на а҆ллилꙋ́їа: А҆</red>пⷭ҇ли, мч҃нцы и҆ прⷪ҇ро́цы: <red>Сла́ва, П</red>омѧнѝ гдⷭ҇и: <red>И҆ ны́нѣ: М</red>т҃и ст҃а́ѧ: <red>По а҃-мъ стїхосло́вїи глаго́лемъ сѣда́льны мч҃нчны ѻ҆смогла́сника, прилꙋчи́вшагѡсѧ гла́са, трѝ: и҆ бг҃оро́диченъ. По в҃-мъ же стїхосло́вїи глаго́лемъ сѣда́ленъ поко́инъ, гла́съ є҃. П</red>око́й сп҃се на́шъ: <red>Ѿ</red> дв҃ы возсїѧ́вый: <red>Ѡ҆ си́хъ всѣ́хъ ᲂу҆каза́сѧ въ мимоше́дшꙋю сꙋббѡ́тꙋ. И҆ чте́нїе въ шестодне́вцѣ. Пое́мъ же канѡ́нъ мине́и, и҆ ст҃а́гѡ ѻ҆би́тели, и҆ четверопѣ́снецъ по чи́нꙋ и҆́хъ. Здѣ̀ не стїхосло́вимъ Г</red>дⷭ҇ви пое́мъ, <red>но а҆́бїе глаго́лемъ і҆рмо́съ мине́и. Четверопѣ́снецъ є҆гѡ́же краегране́сїе сицево̀: Пое́тъ сїѧ̑ і҆ѡ́сифъ. Творе́нїе господи́на і҆ѡ́сифа. И҆ стїхосло́вѧтсѧ пѣ̑сни. Гла́съ д҃.</red> <anchor type="folio" number="221" label="ск҃а"/></p>
<p><red>Пѣ́снь ѕ҃.</red></p>
<p><red>І҆рмо́съ: П</red>рїидо́хъ во глꙋбины̑ мѡрскі́ѧ:</p>
<p><red>К</red>ро́вными напои́сте ка́плѧми бл҃гочести́выхъ сердца̀, ѕлочести́выхъ же полкѝ ꙗ҆́вѣ въ ни́хъ потопи́сте, стрⷭ҇тоте́рпцы достосла́внїи.</p>
<p><red>П</red>росла́вивше ᲂу҆десы̀ свои́ми всѣ́хъ влⷣкꙋ, ны́нѣ прославлѧ́етесѧ непреста́ннѡ: сла́ва вѣ̑рнымъ страда́льцы сꙋ́ще, и҆ вели́цыи застꙋ̑пницы.</p>
<p><red>В</red>ъ ро́вѣ положи́лсѧ є҆сѝ преиспо́днѣмъ, вѣ́рою ᲂу҆́бѡ ᲂу҆ме́ршымъ поко́й сло́ве пода́ждь, сщ҃е́нныхъ страда́лєцъ мольба́ми, и҆ согрѣше́нїй проще́нїе.</p>
<p><red>Бг҃оро́диченъ: Д</red>а тѧ̀ гла́сы немо́лчными восхва́лимъ дв҃о, гла́сы на́шѧ сїѧ̑ прїимѝ, и҆ ѡ҆чище́нїе долгѡ́въ прїѧ́ти, сн҃а твоего̀ ᲂу҆молѝ.</p>
<p><red>И҆́ный господи́на ѳео́дѡра. Гла́съ и҃.</red></p>
<p><red>І҆рмо́съ: С</red>одержи́ма мѧ̀ прїимѝ чл҃вѣколю́бче:</p>
<p><red>Н</red>ы́нѣ мч҃нкъ торжество̀, стеце́мсѧ, и҆ страда̑нїѧ и҆́хъ всечестна̑ѧ ᲂу҆бл҃жа́юще, хрⷭ҇та̀ си́хъ вѣнча́вшаго воспои́мъ.</p>
<p><red>Б</red>ж҃е́ственною разжига́еми любо́вїю хрⷭ҇то́вою на ᲂу҆́глехъ ѻ҆гнѧ̀ преходи́сте ꙗ҆́кѡ на росѣ̀, того̀ пою́ще мч҃нцы бл҃же́ннїи.</p>
<p><red>Сла́ва, трⷪ҇ченъ: Т</red>ѧ̀ трⷪ҇це пребезнача́льнаѧ, и҆ бж҃е́ственнаѧ є҆ди́нице, свѣ́тъ и҆ свѣ́ты пою̀, живота̀ и҆ животы̀, ᲂу҆ма̀, сло́ва, дх҃а же ст҃а́го, и҆ ст҃а, є҆ди́наго бг҃а.</p>
<p><red>Бг҃оро́диченъ: Ѿ</red> ко́рене твоегѡ̀ возсїѧ̀ цвѣ́тъ жи́зни, і҆ессе́е пра́ѻтче взыгра́й, сп҃са́ѧй мі́ръ, ѿ чⷭ҇тыѧ ѻ҆трокови́цы хрⷭ҇то́съ бг҃ъ.</p>
<p><red>Сті́хъ: Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.</p>
<p><red>Ѻ҆</red>гнѧ̀ и҆ меча̀, и҆ сме́рти не ᲂу҆боѧ́вшесѧ, и҆сповѣ́данїе соблюдо́сте сп҃се́нїѧ, ѿ хрⷭ҇та̀ бл҃же́ннїи ᲂу҆крѣплѧ́еми. <anchor type="folio" number="221v" label="ск҃а ѡ҆б."/></p>
<p><red>Сті́хъ: Д</red>ꙋ́шы и҆́хъ во бл҃ги́хъ водворѧ́тсѧ.</p>
<p><red>В</red>ъ ме́ртвыхъ свобо́дь, ꙗ҆́кѡ сы́й нача́льникъ живота̀ и҆ сме́рти, ты̀ ᲂу҆поко́й ꙗ҆̀же прїѧ́лъ є҆сѝ, и҆ во дворы̀ твоѧ̑ вселѝ чл҃вѣколю́бче.</p>
<p><red>І҆рмо́съ: С</red>одержи́ма мѧ̀ прїимѝ чл҃вѣколю́бче, грѣхѝ мно́гими, и҆ припа́дающа щедро́тамъ твои̑мъ, ꙗ҆́кѡ прⷪ҇ро́ка гдⷭ҇и, и҆ сп҃сѝ мѧ̀.</p>
<p><red>Конда́къ: С</red>о ст҃ы́ми ᲂу҆поко́й: <red>І҆́косъ: С</red>а́мъ є҆ди́нъ є҆сѝ безсме́ртный: <red>Ли́сть к҃ на ѡ҆боро́тѣ.</red></p>
<p><red>Пѣ́снь з҃.</red></p>
<p><red>І҆рмо́съ: Ю҆́</red>ношы трѝ:</p>
<p><red>К</red>омꙋ̀ лю́бѧщи стра̑сти безсловє́сныѧ, вои́стиннꙋ дꙋшѐ ᲂу҆подо́биласѧ є҆сѝ; кого̀ превосходѧ́ща и҆мѣ́ла є҆сѝ во грѣсѣ́хъ; возопі́й хрⷭ҇тꙋ̀: сп҃си́ мѧ бл҃гі́й.</p>
<p><red>С</red>т҃і́и, во ст҃ы́хъ почива́ющаго моли́те прилѣ́жнѡ, въ сїѧ̑ ст҃ы̑ѧ дни̑ ѡ҆ст҃и́ти всѣ́хъ бл҃гочести́выхъ мꙋдрова̑нїѧ.</p>
<p><red>В</red>ы́шнїй, въ млⷭ҇ти бога́тый, и҆ бл҃гі́й, рабѡ́мъ твои̑мъ ѡ҆ставле́нїе пре́жде ᲂу҆со́пшымъ пода́ждь, ликѡ́мъ првⷣныхъ сїѧ̑ сопричита́ѧ, ꙗ҆́кѡ чл҃вѣколю́бецъ.</p>
<p><red>Бг҃оро́диченъ: Р</red>одила̀ є҆сѝ кромѣ̀ зако́нѡвъ є҆стества̀, созда́телѧ бы́вша человѣ́ка, чⷭ҇таѧ: того̀ ᲂу҆́бѡ молѝ всѣ́хъ беззакѡ́нїѧ презрѣ́ти ны́нѣ и҆ прегрѣшє́нїѧ.</p>
<p><red>И҆́ный. І҆рмо́съ: А҆́</red>гг҃ломъ ѻ҆́троки:</p>
<p><red>Ч</red>естны́хъ мч҃нкъ показа́вый па̑мѧти, ра́дость цр҃кви твое́й, и҆ дꙋше́вное ᲂу҆тѣше́нїе: бл҃гослове́нъ є҆сѝ во вѣ́ки гдⷭ҇и бж҃е ѻ҆тє́цъ на́шихъ.</p>
<p><red>Н</red>е лже́мъ тѝ хрⷭ҇тѐ, ни ѿмета́емсѧ, мч҃нцы вопїѧ́хꙋ, посредѣ̀ мꙋче́нїй, беззакѡ́нныѧ сꙋдїи̑ ᲂу҆дивлѧ́юще: бл҃гослове́нъ є҆сѝ во вѣ́ки гдⷭ҇и бж҃е ѻ҆тє́цъ на́шихъ. <anchor type="folio" number="222" label="ск҃в"/></p>
<p><red>Сла́ва, трⷪ҇ченъ: В</red>ъ тре́хъ ли́цѣхъ є҆ди́но є҆стество̀ чти́мъ, ѻ҆ц҃а̀, и҆ сн҃а, и҆ дх҃а, прⷪ҇ро́чески вопїю́ще: бл҃гослове́нъ є҆сѝ во вѣ́ки гдⷭ҇и бж҃е ѻ҆тє́цъ на́шихъ.</p>
<p><red>Бг҃оро́диченъ: К</red>а́кѡ ꙗ҆́кѡ мт҃и ражда́еши, и҆ дв҃а пребыла̀ є҆сѝ; ꙗ҆́кѡ бг҃а роди́хъ, не и҆спытꙋ́й мѝ ѡ҆́браза: є҆ли̑ка бо хо́щетъ, твори́тъ, бг҃оѻтрокови́ца вопїе́тъ.</p>
<p><red>Сті́хъ: С</red>т҃ы̑мъ, и҆̀же сꙋ́ть на землѝ є҆гѡ̀, ᲂу҆дивѝ гдⷭ҇ь:</p>
<p><red>М</red>ч҃нческїй ли́че бг҃оизбра́нный, рабы̀ твоѧ̑ сподо́би, покло́нники бы́ти бж҃е́ственномꙋ и҆ животворѧ́щемꙋ сп҃совꙋ крⷭ҇тꙋ̀.</p>
<p><red>Сті́хъ: Б</red>л҃же́ни, ꙗ҆̀же и҆збра́лъ, и҆ прїѧ́лъ є҆сѝ гдⷭ҇и.</p>
<p><red>Ж</red>и́зни сокро́вище, цр҃ю̀ безсме́ртне, ꙗ҆̀же и҆збра́лъ є҆сѝ рабы̑ твоѧ̑ въ вѣ́рѣ и҆ наде́ждѣ, вѣ́чныѧ твоеѧ̀ жи́зни сподо́би.</p>
<p><red>І҆рмо́съ: А҆́</red>гг҃ломъ ѻ҆́троки и҆з̾ ѻ҆гнѧ̀ сп҃сы́й, и҆ гремѧ́щꙋю пе́щь преложи́вый на ро́сꙋ, бл҃гослове́нъ є҆сѝ бж҃е ѻ҆тє́цъ на́шихъ.</p>
<p><red>Пѣ́снь и҃.</red></p>
<p><red>І҆рмо́съ: И҆</red>зба́вителю всѣ́хъ:</p>
<p><red>Н</red>ебоѧ́зненнымъ и҆дꙋ́ще мꙋдрова́нїемъ къ болѣ́знєннымъ трꙋдѡ́мъ мч҃нцы, болѣ̑зни плѡтскі́ѧ под̾ѧ́сте, и҆ къ неболѣ́зненномꙋ наслажде́нїю преста́вльшесѧ всѧ́кꙋю болѣ́знь се́рдца ѡ҆блегча́ете.</p>
<p><red>В</red>ы̑шнѧѧ тлѣ́нными и҆змѣни́вше, плотски́ми мѧ̀ и҆стлѣ́вша страстьмѝ, поще́нїемъ сп҃си́те, и҆ моли́твами прилѣ́жными мч҃нцы бж҃е́ственнїи, всѣ́хъ бг҃а молѧ́ще.</p>
<p><red>М</red>л҃твами хрⷭ҇тѐ мч҃нкъ твои́хъ, млⷭ҇ти твоѧ̑ всѣ̑мъ низпослѝ, и҆ къ тебѣ̀ бл҃гоꙋтро́бномꙋ преста́вльшымсѧ <anchor type="folio" number="222v" label="ск҃в ѡ҆б."/> ѿ житїѧ̀, разрѣше́нїе пода́ждь долгѡ́въ, и҆ бж҃е́ственный поко́й.</p>
<p><red>Бг҃оро́диченъ: Ꙗ҆́</red>кѡ ро́ждшаѧ бг҃а безгрѣ́шнаго, на́шѧ грѣхѝ потребѝ мт҃рними твои́ми мл҃твами бцⷣе, и҆ сп҃сѝ вопїю́щыѧ: бл҃гослови́те всѧ̑ дѣла̀ гдⷭ҇нѧ гдⷭ҇а.</p>
<p><red>И҆́ный. І҆рмо́съ: Б</red>г҃оглаго́ливїи ѻ҆́троцы:</p>
<p><red>Ѻ҆</red>гнепа̑льныѧ мꙋ́ки претерпѣ́вше, ꙗ҆́кѡ ѡ҆роше́нїе страда́льцы, съ ра́достїю взыва́сте: бл҃гослови́те дѣла̀ гдⷭ҇нѧ гдⷭ҇а.</p>
<p><red>Б</red>г҃ово́инственный по́лкъ мч҃нкъ, побѣди́вый ле́сть, побѣди́тельнѡ взыва́ше: бл҃гослови́те дѣла̀ гдⷭ҇нѧ гдⷭ҇а.</p>
<p><red>Б</red>л҃гослови́мъ ѻ҆ц҃а̀, и҆ сн҃а, и҆ ст҃а́го дх҃а, гдⷭ҇а.</p>
<p><red>С</red>ъ сн҃омъ ѻ҆ц҃ꙋ̀ поклони́мсѧ, и҆ всест҃о́мꙋ дх҃ꙋ, всѝ вѣ́рнѡ возопїи́мъ: трⷪ҇це, ꙗ҆́же во є҆ди́нствѣ, сп҃сѝ дꙋ́шы на́шѧ.</p>
<p><red>Бг҃оро́диченъ: Т</red>ы̀ и҆ дв҃а и҆ мт҃и ꙗ҆ви́ласѧ є҆сѝ, ро́ждши без̾ мꙋ́жа, бг҃а всѣ́хъ, всечⷭ҇таѧ: но того̀ молѝ, сп҃стѝ рабы̑ твоѧ̑.</p>
<p><red>Сті́хъ: Д</red>и́венъ бг҃ъ во ст҃ы́хъ свои́хъ, бг҃ъ і҆и҃левъ.</p>
<p><red>С</red>трⷭ҇тоте́рпєцъ мл҃твами, твоѧ̑ рабы̑, и҆ поклони́тисѧ и҆ ви́дѣти хрⷭ҇тѐ сп҃се сподо́би, животворѧ́щїй крⷭ҇тъ, твоеѧ̀ бл҃гости.</p>
<p><red>Сті́хъ: Д</red>ꙋ́шы и҆́хъ во бл҃ги́хъ водворѧ́тсѧ.</p>
<p><red>Р</red>азори́вый держа́вꙋ сме́рти, и҆з̾ ме́ртвыхъ воста́нїемъ твои́мъ, преста́вльшыѧсѧ ᲂу҆поко́й со и҆збра́нными твои́ми, хвали́ти тѧ̀ гдⷭ҇а.</p>
<p><red>Х</red>ва́лимъ, бл҃гослови́мъ, покланѧ́емсѧ гдⷭ҇ви.</p>
<p><red>І҆рмо́съ: Б</red>г҃оглаго́ливїи ѻ҆́троцы въ пещѝ, со ѻ҆гне́мъ пла́мень попира́юще поѧ́хꙋ: бл҃гослови́те дѣла̀ гдⷭ҇нѧ гдⷭ҇а. <anchor type="folio" number="223" label="ск҃г"/></p>
<p><red>Пѣ́снь ѳ҃.</red></p>
<p><red>І҆рмо́съ: Є҆́</red>ѵа ᲂу҆́бѡ недꙋ́гомъ:</p>
<p><red>Оу҆</red>крѣпи́вше на ка́мени мы́сленномъ мꙋдрова́нїе, стрⷭ҇тоте́рпцы, неразвра́тнѡ, всѧ̑ вра̑жїѧ кова̑рства побѣди́сте: тѣ́мже мѧ̀ развраща́ема къ страсте́мъ дꙋшетлѣ̑ннымъ, ᲂу҆тверди́те къ бг҃ꙋ мл҃твами.</p>
<p><red>Б</red>ж҃е́ственный и҆ свѣтоза́рный вои́стиннꙋ собо́ре мч҃никъ, молѝ пребл҃га́го влⷣкꙋ, во вре́мѧ воздержа́нїѧ, проще́нїе прегрѣше́нїй на́мъ всѣ̑мъ дарова́ти, и҆ вѣ́чное ра́дованїе.</p>
<p><red>Ч</red>л҃вѣколю́бче є҆ди́не бл҃же, рабы̑ твоѧ̑ въ наде́жди воскрⷭ҇нїѧ почи́вшыѧ: вѣ́чнагѡ свѣ́та твоегѡ̀ невече́рнѧгѡ сподо́би причасти́тисѧ, и҆ пи́щи наслажде́нїѧ, да тѧ̀ со стра́хомъ велича́емъ.</p>
<p><red>Бг҃оро́диченъ: С</red>вѣ́та жили́ще, твоѧ̀ бы́сть всест҃а́ѧ ᲂу҆тро́ба всест҃а́ѧ, тѣ́мже вѣ́рнѡ вопїю́ ти: зѣ̑ницы дꙋшѝ моеѧ̀ ѡ҆зарѝ, и҆ стезю̀ пра́вꙋю покажѝ, тебѣ̀ при́снѡ бл҃жа́щемꙋ.</p>
<p><red>И҆́ный. І҆рмо́съ: В</red>елича́емъ тѧ̀ мт҃рь бж҃їю:</p>
<p><red>М</red>ч҃нкѡвъ па́мѧть соверша́емъ вѣ́рнїи, да тѣ́хъ причасти́мсѧ сла́вы, восхвалѧ́юще страда́льчество по́двигѡвъ и҆́хъ.</p>
<p><red>В</red>а́шегѡ мꙋ́жества ѕвѣ́рїе ᲂу҆боѧ́шасѧ ѕѣлѡ̀, ᲂу҆гасѐ ѻ҆́гнь, сокрꙋши́шасѧ лꙋ́цы, въ ва́съ страда́льцы ди́венъ бг҃ъ.</p>
<p><red>Сла́ва, трⷪ҇ченъ: П</red>ребезнача́льное є҆стество̀, трїѷпоста́снаѧ є҆ди́нице, ѻ҆́ч҃е, сн҃е и҆ дш҃е ст҃ы́й, свѣ́те и҆ жи́зне бг҃онача́льнаѧ, тебѐ славосло́вѧщыѧ сохранѧ́й.</p>
<p><red>Бг҃оро́диченъ: Б</red>л҃гослови́мъ тѧ̀ бг҃а і҆и҃лева, ѿ дв҃ы ꙗ҆ви́вшагосѧ мі́рꙋ, и҆ воздви́гшаго ро́гъ сп҃се́нїѧ на́шегѡ. <anchor type="folio" number="223v" label="ск҃г ѡ҆б."/></p>
<p><red>Сті́хъ: С</red>т҃ы̑мъ, и҆̀же сꙋ́ть на землѝ є҆гѡ̀:</p>
<p><red>М</red>л҃твєнницы мі́ра, стрⷭ҇тоте́рпцы хрⷭ҇тѡ́вы, тогѡ̀ ви́дѣти крⷭ҇тъ, и҆ поклони́тисѧ сподо́бите всѣ́хъ мл҃твами ва́шими.</p>
<p><red>Сті́хъ: Б</red>л҃же́ни, ꙗ҆̀же и҆збра́лъ, и҆ прїѧ́лъ є҆сѝ гдⷭ҇и.</p>
<p><red>И҆</red>дѣ́же и҆стека́етъ и҆сто́чникъ жи́зни, сн҃е бж҃їй, и҆ посѣще́нїѧ твоегѡ̀ лица̀ просвѣще́нїе, къ тебѣ̀ преста́вльшыѧсѧ ᲂу҆чинѝ.</p>
<p><red>І҆рмо́съ: В</red>елича́емъ тѧ̀ мт҃рь бж҃їю, и҆ сла́вимъ тѧ̀ бцⷣе дв҃о, ꙗ҆́кѡ сп҃са ро́ждшꙋю дꙋ́шъ на́шихъ.</p>
<p><red>Та́же, Д</red>осто́йно є҆́сть: <red>Свѣти́ленъ: Н</red>б҃о ѕвѣзда́ми: <red>Сла́ва, Ж</red>ивы́ми: <red>И҆ ны́нѣ, бг҃оро́диченъ: С</red>ла́дость а҆́гг҃лѡвъ: <red>Та́кожде: ᲂу҆ка́зъ на хвали́техъ, и҆ на стїхо́внѣ, въ сꙋббѡ́тꙋ вторꙋ́ю поста̀: Та́же, Б</red>л҃го є҆́сть: <red>и҆ ча́съ а҃-й. И҆ ѿпꙋ́стъ.</red></p>
<p><red>На лїтꙋргі́и: Бл҃жє́нна гла́са, Прокі́менъ днѐ и҆ за ᲂу҆поко́й. А҆по́столъ ко є҆вре́ємъ, зача́ло тк҃є. Дрꙋгі́й, за ᲂу҆поко́й. А҆ллилꙋ́їа, гла́съ ѕ҃: Є҆ѵⷢ҇лїе ѿ ма́рка, зача́ло ѻ҆смо́е: И҆ за ᲂу҆поко́й. Прича́стенъ днѐ: И҆ за ᲂу҆поко́й.</red></p>
<footer/>
</document>
