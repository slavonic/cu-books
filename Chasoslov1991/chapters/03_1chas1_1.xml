<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p><anchor type="page" number="73"/><red>Междоча́сїе пе́рвагѡ часа̀.</red><footnote lang="ru">This section is not available in the printed original or the version provided by Orthlib.ru. It has been added by the Ponomar editorial team.</footnote></p>
<p><red>По є҆́же бл҃гослови́ти сщ҃е́нникꙋ, глаго́лемъ:</red> <red>А҆</red>ми́нь.</p>
<p><red>С</red>ла́ва тебѣ̀ бж҃е на́шъ, сла́ва тебѣ̀.</p>
<p><red>Ц</red>р҃ю̀ нбⷭ҇ный, ᲂу҆тѣ́шителю, дш҃е и҆́стины, и҆́же вездѣ̀ сы́й, и҆ всѧ̑ и҆сполнѧ́ѧй, сокро́вище бл҃ги́хъ и҆ жи́зни пода́телю, прїидѝ и҆ всели́сѧ въ ны̀, и҆ ѡ҆чи́сти ны̀ ѿ всѧ́кїѧ скве́рны, и҆ сп҃сѝ бл҃же, дꙋ́шы на́шѧ.</p>
<p><red>С</red>т҃ы́й бж҃е, ст҃ы́й крѣ́пкїй, ст҃ы́й безсме́ртный, поми́лꙋй на́съ. <red>Три́жды.</red></p>
<p><red>С</red>ла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
<p><red>П</red>рест҃а́ѧ трⷪ҇це, поми́лꙋй на́съ: гдⷭ҇и, ѡ҆чи́сти грѣхѝ на́шѧ: влⷣко, простѝ беззакѡ́нїѧ на̑ша: ст҃ы́й, посѣтѝ и҆ и҆сцѣлѝ не́мѡщи на́шѧ, и҆́мене твоегѡ̀ ра́ди.</p>
<p><red></red>Гдⷭ҇и поми́лꙋй, <red>три́жды.</red></p>
<p><red>Сла́ва, и҆ ны́нѣ:</red></p>
<p><red>Ѻ҆́</red>ч҃е на́шъ, и҆́же є҆сѝ на нб҃сѣ́хъ, да свѧти́тсѧ и҆́мѧ твоѐ, да прїи́детъ црⷭ҇твїе твоѐ, да бꙋ́детъ во́лѧ твоѧ̀, ꙗ҆́кѡ на нб҃сѝ и҆ на землѝ. хлѣ́бъ на́шъ насꙋ́щный да́ждь на́мъ дне́сь, и҆ ѡ҆ста́ви на́мъ до́лги на́шѧ, ꙗ҆́коже и҆ мы̀ ѡ҆ставлѧ́емъ должникѡ́мъ на́шымъ: и҆ не введѝ на́съ во и҆скꙋше́нїе, но и҆зба́ви на́съ ѿ лꙋка́вагѡ.</p>
<p><red>Сщ҃е́нникъ:</red> <red>Ꙗ҆́</red>кѡ твоѐ є҆́сть црⷭ҇тво:</p>
<p><red>Та́же, </red>Гдⷭ҇и поми́лꙋй, <red>в҃і.</red></p>
<p><red>Сла́ва, и҆ ны́нѣ:</red></p>
<p><red>П</red>рїиди́те, поклони́мсѧ цр҃е́ви на́шемꙋ бг҃ꙋ.</p>
<p><red>П</red>рїиди́те, поклони́мсѧ и҆ припаде́мъ хрⷭ҇тꙋ̀, цр҃е́ви на́шемꙋ бг҃ꙋ.</p>
<p><red>П</red>рїиди́те, поклони́мсѧ и҆ припаде́мъ самомꙋ̀ хрⷭ҇тꙋ̀, цр҃е́ви и҆ бг҃ꙋ на́шемꙋ.</p>
<p><red>Та́же ѱалмы̀:</red></p>
<p><red>ѱало́мъ м҃є.</red></p>
<p>Бг҃ъ на́мъ прибѣ́жище и҆ си́ла, помо́щникъ въ ско́рбехъ ѡ҆брѣ́тшихъ ны̀ ѕѣлѡ̀.</p>
<p>Сегѡ̀ ра́ди не ᲂу҆бои́мсѧ, внегда̀ смꙋща́етсѧ землѧ̀, и҆ прелага́ютсѧ го́ры въ сердца̀ морска̑ѧ.</p>
<p>Возшꙋмѣ́ша и҆ смѧто́шасѧ во́ды и҆́хъ, смѧто́шасѧ го́ры крѣ́постїю є҆гѡ̀.</p>
<p>Рѣ̑чнаѧ ᲂу҆стремлє́нїѧ веселѧ́тъ гра́дъ бж҃їй: ѡ҆ст҃и́лъ є҆́сть селе́нїе своѐ вы́шнїй.</p>
<p>Бг҃ъ посредѣ̀ є҆гѡ̀, и҆ не подви́житсѧ: помо́жетъ є҆мꙋ̀ бг҃ъ ᲂу҆́трѡ заꙋ́тра.</p>
<p>Смѧто́шасѧ ꙗ҆зы́цы, ᲂу҆клони́шасѧ ца̑рствїѧ: дадѐ гла́съ сво́й вы́шнїй, подви́жесѧ землѧ̀.</p>
<p>Гдⷭ҇ь си́лъ съ на́ми, застꙋ́пникъ на́шъ бг҃ъ і҆а́кѡвль.</p>
<p>Прїиди́те и҆ ви́дите дѣла̀ бж҃їѧ, ꙗ҆̀же положѝ чꙋдеса̀ на землѝ:</p>
<p>Ѿе́млѧ бра̑ни до конє́цъ землѝ, лꙋ́къ сокрꙋши́тъ и҆ сло́митъ ѻ҆рꙋ́жїе, и҆ щиты̀ сожже́тъ ѻ҆гне́мъ.</p>
<p>Оу҆праздни́тесѧ и҆ разꙋмѣ́йте, ꙗ҆́кѡ а҆́зъ є҆́смь бг҃ъ: вознесꙋ́сѧ во ꙗ҆зы́цѣхъ, вознесꙋ́сѧ на землѝ.</p>
<p>Гдⷭ҇ь си́лъ съ на́ми, застꙋ́пникъ на́шъ бг҃ъ і҆а́кѡвль.</p>
<p><red>Ѱало́мъ ч҃а.</red></p>
<p>Бл҃го є҆́сть и҆сповѣ́датисѧ гдⷭ҇еви и҆ пѣ́ти и҆́мени твоемꙋ̀, вы́шнїй:</p>
<p>Возвѣща́ти заꙋ́тра млⷭ҇ть твою̀ и҆ и҆́стинꙋ твою̀ на всѧ́кꙋ но́щь,</p>
<p>Въ десѧтострꙋ́ннѣмъ ѱалти́ри съ пѣ́снїю въ гꙋ́слехъ.</p>
<p>Ꙗ҆́кѡ возвесели́лъ мѧ̀ є҆сѝ, гдⷭ҇и, въ творе́нїи твое́мъ, и҆ въ дѣ́лѣхъ рꙋкꙋ̀ твоє́ю возра́дꙋюсѧ.</p>
<p>Ꙗ҆́кѡ возвели́чишасѧ дѣла̀ твоѧ̑, гдⷭ҇и: ѕѣлѡ̀ ᲂу҆глꙋби́шасѧ помышлє́нїѧ твоѧ̑.</p>
<p>Мꙋ́жъ безꙋ́менъ не позна́етъ, и҆ неразꙋми́въ не разꙋмѣ́етъ си́хъ.</p>
<p>Внегда̀ прозѧбо́ша грѣ̑шницы ꙗ҆́кѡ трава̀, и҆ пронико́ша всѝ дѣ́лающїи беззако́нїе, ꙗ҆́кѡ да потребѧ́тсѧ въ вѣ́къ вѣ́ка:</p>
<p>Ты́ же вы́шнїй во вѣ́къ, гдⷭ҇и.</p>
<p>Ꙗ҆́кѡ сѐ, вразѝ твоѝ, гдⷭ҇и, ꙗ҆́кѡ сѐ, вразѝ твоѝ поги́бнꙋтъ, и҆ разы́дꙋтсѧ всѝ дѣ́лающїи беззако́нїе.</p>
<p>И҆ вознесе́тсѧ ꙗ҆́кѡ є҆диноро́га ро́гъ мо́й, и҆ ста́рость моѧ̀ въ є҆ле́и масти́тѣ:</p>
<p>И҆ воззрѣ̀ ѻ҆́ко моѐ на врагѝ моѧ̑, и҆ востаю́щыѧ на мѧ̀ лꙋка́внꙋющыѧ ᲂу҆слы́шитъ ᲂу҆́хо моѐ.</p>
<p>Првⷣникъ ꙗ҆́кѡ фі́нїѯъ процвѣте́тъ: ꙗ҆́кѡ ке́дръ, и҆́же въ лїва́нѣ, ᲂу҆мно́житсѧ.</p>
<p>Насажде́ни въ домꙋ̀ гдⷭ҇ни во дво́рѣхъ бг҃а на́шегѡ процвѣтꙋ́тъ:</p>
<p>Є҆щѐ ᲂу҆мно́жатсѧ въ ста́рости масти́тѣ, и҆ бл҃гопрїе́млюще бꙋ́дꙋтъ.</p>
<p>Да возвѣстѧ́тъ, ꙗ҆́кѡ пра́въ гдⷭ҇ь бг҃ъ на́шъ, и҆ нѣ́сть непра́вды въ не́мъ.</p>
<p><red>Ѱало́мъ ч҃в.</red></p>
<p>Гдⷭ҇ь воцр҃и́сѧ, въ лѣ́потꙋ ѡ҆блече́сѧ: ѡ҆блече́сѧ гдⷭ҇ь въ си́лꙋ и҆ препоѧ́сасѧ: и҆́бо ᲂу҆твердѝ вселе́ннꙋю, ꙗ҆́же не подви́житсѧ.</p>
<p>Гото́въ прⷭ҇то́лъ тво́й ѿто́лѣ: ѿ вѣ́ка ты̀ є҆сѝ.</p>
<p>Воздвиго́ша рѣ́ки, гдⷭ҇и, воздвиго́ша рѣ́ки гла́сы своѧ̑:</p>
<p>Во́змꙋтъ рѣ́ки сотрє́нїѧ своѧ̑, ѿ гласѡ́въ во́дъ мно́гихъ.</p>
<p>Ди̑вны высѡты̀ мѡрскі́ѧ: ди́венъ въ высо́кихъ гдⷭ҇ь.</p>
<p>Свидѣ̑нїѧ твоѧ̑ ᲂу҆вѣ́ришасѧ ѕѣлѡ̀. До́мꙋ твоемꙋ̀ подоба́етъ ст҃ы́нѧ, гдⷭ҇и, въ долготꙋ̀ дні́й.</p>
<p><red>Сла́ва, и҆ ны́нѣ:</red></p>
<p><red>Т</red>рист҃о́е. <red>Покло́ны г҃.</red></p>
<p><red>П</red>рест҃а́ѧ трⷪ҇це: <red>Ѻ҆́</red>ч҃е на́шъ:</p>
<p><red>Та́же тропарѝ сїѧ̑, во гла́съ ѕ҃:</red></p>
<p><red>П</red>оми́лꙋй на́съ гдⷭ҇и, поми́лꙋй на́съ: всѧ́кагѡ бо ѿвѣ́та недоꙋмѣ́юще, сїю̀ тѝ мл҃твꙋ ꙗ҆́кѡ влⷣцѣ грѣ́шнїи прино́симъ поми́лꙋй на́съ.</p>
<p><red>Сла́ва:</red></p>
<p><red></red>Гдⷭ҇и, поми́лꙋй на́съ, на тѧ́ бо ᲂу҆пова́хомъ, не прогнѣ́вайсѧ на ны̀ ѕѣлѡ̀, нижѐ помѧнѝ беззако́нїй на́шихъ: но при́зри и҆ ны́нѣ ꙗ҆́кѡ бл҃гоꙋтро́бенъ, и҆ и҆зба́ви ны̀ ѿ вра̑гъ на́шихъ. ты́ бо є҆сѝ бг҃ъ на́шъ, и҆ мы̀ лю́дїе твоѝ, всѝ дѣла̀ рꙋкꙋ̀ твоє́ю, и҆ и҆́мѧ твоѐ призыва́емъ.</p>
<p><red>И҆ ны́нѣ:</red></p>
<p><red>М</red>лⷭ҇рдїѧ двє́ри ѿве́рзи на́мъ бл҃гослове́ннаѧ бцⷣе, надѣ́ющїисѧ на тѧ̀ да не поги́бнемъ, но да и҆зба́вимсѧ тобо́ю ѿ бѣ́дъ: ты́ бо є҆сѝ сп҃се́нїе ро́да хрⷭ҇тїа́нскагѡ.</p>
<p><red></red>Гдⷭ҇и поми́лꙋй, <red>м҃.</red></p>
<p><red>Сла́ва, и҆ ны́нѣ:</red></p>
<p><red>Чⷭ҇</red>тнѣ́йшꙋю херꙋві̑мъ:</p>
<p><red>И҆́</red>менемъ гдⷭ҇нимъ бл҃гословѝ, ѻ҆́тче.</p>
<p><red>Сщ҃е́нникъ возгла́съ:</red> <red>М</red>л҃твами ст҃ы́хъ ѻ҆тє́цъ на́шихъ, гдⷭ҇и і҆и҃се хрⷭ҇тѐ бж҃е на́шъ, поми́лꙋй на́съ, а҆ми́нь.</p>
<p><red>И҆ твори́мъ трѝ вели̑кїѧ покло́ны, глаго́люще предпи́саннꙋю мл҃твꙋ:</red></p>
<p><red></red>Гдⷭ҇и и҆ влⷣко живота̀ моегѡ̀:</p>
<p><red>Та́же мл҃твꙋ вели́кагѡ васі́лїа:</red></p>
<p>Бж҃е вѣ́чный, безнача́льный и҆ присносꙋ́щный свѣ́те, всѧ́кїѧ тва́ри содѣ́телю, млⷭ҇ти и҆сто́чниче, бл҃гости пꙋчи́но, и҆ чл҃вѣколю́бїѧ неизслѣ́димаѧ бе́здно: просвѣтѝ на ны̀ свѣ́тъ лица̀ твоегѡ̀, гдⷭ҇и, возсїѧ́й въ сердца́хъ на́шихъ ᲂу҆́мное сл҃нце пра́вды, и҆ твоегѡ̀ весе́лїѧ дꙋ́шы на́шѧ и҆спо́лни, и҆ наꙋчѝ на́съ твои̑мъ поꙋча́тисѧ при́снѡ и҆ вѣща́ти сꙋдьба́мъ, и҆ и҆сповѣ́датисѧ тебѣ̀ вы́нꙋ, на́шемꙋ влⷣцѣ и҆ бл҃годѣ́телю. рꙋ́къ на́шихъ дѣла̀ къ твое́й и҆спра́ви во́ли, и҆ дѣ́ѧти на́мъ тебѣ̀ бл҃гоꙋгѡ́днаѧ и҆ любє́знаѧ бл҃гопоспѣшѝ, да и҆ ѡ҆ на́шемъ недосто́инствѣ просла́витсѧ твоѐ прест҃о́е и҆́мѧ, ѻ҆ц҃а̀, и҆ сн҃а, и҆ ст҃а́гѡ дх҃а, є҆ди́нагѡ бж҃ества́ же и҆ црⷭ҇тва: є҆мꙋ́же подоба́етъ всѧ́каѧ сла́ва, че́сть и҆ поклоне́нїе, а҆ми́нь.</p>
<p><red>Пото́мъ и҆ сїю̀ тогѡ́жде:</red></p>
<p><red>П</red>осыла́ѧй свѣ́тъ, и҆ и҆́детъ, возсїѧва́ѧй со́лнце на пра́вєдныѧ и҆ непра́вєдныѧ, лꙋка̑выѧ же и҆ бл҃гі̑ѧ: творѧ́й ᲂу҆́тро, и҆ просвѣща́ѧй всю̀ вселе́ннꙋю, просвѣтѝ и҆ на̑ша сердца̀ влⷣко всѣ́хъ: да́рꙋй на́мъ въ настоѧ́щїй де́нь бл҃гоꙋгоди́ти тебѣ̀, сохранѧ́ѧй на́съ ѿ всѧ́кїѧ стрѣлы̀ летѧ́щїѧ во днѝ, и҆ ѿ всѧ́кїѧ сопроти́вныѧ си́лы, мл҃твами всепречⷭ҇тыѧ влⷣчцы на́шеѧ бцⷣы, невеще́ственныхъ твои́хъ слꙋжи́телей, и҆ пренбⷭ҇ныхъ си́лъ, и҆ всѣ́хъ ст҃ы́хъ, ѿ вѣ́ка тебѣ̀ бл҃гоꙋгоди́вшихъ. Твое́ бо є҆́сть є҆́же ми́ловати и҆ сп҃са́ти ны̀ бж҃е на́шъ, и҆ тебѣ̀ сла́вꙋ возсыла́емъ, ѻ҆ц҃ꙋ̀, и сн҃ꙋ, и҆ ст҃о́мꙋ дх҃ꙋ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
<p><red>Сла́ва, и҆ ны́нѣ:</red></p>
<p><red>И҆ ѿпꙋ́стъ.</red></p>
</document>
