<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="168"/>
<p><red>Вше́дше же въ трапе́зꙋ, глаго́лемъ:</red></p>
<p><red>Ꙗ҆</red>дѧ́тъ ᲂу҆бо́зїи, и҆ насы́тѧтсѧ, и҆ восхва́лѧтъ гдⷭ҇а взыска́ющїи є҆гѡ̀, жива̑ бꙋ́дꙋтъ сердца̀ и҆́хъ въ вѣ́къ вѣ́ка.</p>
<p><red>Сла́ва, и҆ ны́нѣ:</red></p>
<p><red>Г</red>дⷭ҇и поми́лꙋй. <red>три́жды. Б</red>л҃гословѝ. <red>И҆ бл҃гословлѧ́етъ сщ҃е́нникъ трапе́зꙋ. По ꙗ҆де́нїи же, Сла́ва, и҆ ны́нѣ.</red></p>
<p><red>Б</red>ы́сть чре́во твоѐ ст҃а́ѧ трапе́за, и҆мꙋ́щаѧ нбⷭ҇наго хлѣ́ба, хрⷭ҇та̀ бг҃а на́шего, ѿ негѡ́же всѧ́къ ꙗ҆ды́й не ᲂу҆мира́етъ, ꙗ҆́коже речѐ всѣ́хъ, бг҃ороди́тельнице, пита́тель.</p>
<p><red>И҆ посе́мъ: Чⷭ҇</red>тнѣ́йшꙋю херꙋві̑мъ:</p>
<p><red>Та́же:</red></p>
<p><red>В</red>озвесели́лъ ны̀ є҆сѝ гдⷭ҇и, въ творе́нїихъ твои́хъ, и҆ въ дѣ́лѣхъ рꙋкꙋ̀ твоє́ю возра́дꙋемсѧ. зна́менасѧ на на́съ свѣ́тъ лица̀ твоегѡ̀ гдⷭ҇и, да́лъ є҆сѝ весе́лїе въ <anchor type="page" number="169"/> се́рдцѣ мое́мъ, ѿ плода̀ пшени́цы, вїна̀ и҆ є҆ле́а своегѡ̀ ᲂу҆мно́жишасѧ. въ ми́рѣ вкꙋ́пѣ ᲂу҆снꙋ̀ и҆ почі́ю, ꙗ҆́кѡ ты̀ гдⷭ҇и, є҆ди́наго на ᲂу҆пова́нїи всели́лъ мѧ̀ є҆сѝ.</p>
<p><red>Сла́ва, и҆ ны́нѣ: Г</red>дⷭ҇и поми́лꙋй, <red>три́жды. Б</red>л҃гословѝ.</p>
<p><red>Сщ҃е́нникъ: С</red>ъ на́ми бг҃ъ, свое́ю бл҃года́тїю и҆ чл҃вѣколю́бїемъ, всегда̀, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
<footer/>
</document>
