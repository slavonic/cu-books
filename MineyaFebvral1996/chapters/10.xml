<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="190"/>
<p><red>Мѣ́сѧца тогѡ́же въ і҃-й де́нь.</red></p>
<p><red>Ст҃а́гѡ мꙋ́ченика харала́мпїа.</red></p>
<p><red>На</red> <red>Г</red>дⷭ҇и, воззва́хъ, <red>стїхи̑ры, гла́съ ѕ҃. Подо́бенъ:</red> <red>В</red>сѐ ѿло́жше:</p>
<p><red>В</red>е́сь ѿ ю҆́ности ꙳ возложи́всѧ влⷣцѣ, ꙳ сегѡ̀ возжела́лъ є҆сѝ, ꙳ и҆ тогѡ̀ стопа́мъ послѣ́довалъ є҆сѝ: ꙳ ѡ҆чи́стивсѧ же всѧ́кїѧ страсте́й скве́рны, ꙳ бжⷭ҇твенною благода́тїю ѡ҆богати́лсѧ є҆сѝ ꙳ твори́ти и҆сцѣлє́нїѧ, ꙳ и҆ <anchor type="page" number="191"/> чꙋдодѣ́йствовати пресла̑внаѧ: ꙳ и҆ мꙋ́ченикъ бы́лъ є҆сѝ, ꙳ всѧ́кими прилѡ́ги мꙋче́нїй непрекло́ненъ пребы́въ, ꙳ си́лою поже́ршагѡсѧ на крⷭ҇тѣ̀. ꙳ є҆го́же прилѣ́жнѡ молѝ ꙳ ѡ҆ дꙋша́хъ на́шихъ.</p>
<p><red>Г</red>воздьмѝ пригвожда́емо ꙳ твоѐ блаже́нное тѣ́ло терпѣли́вное, ꙳ страда́льче харала́мпїе, и҆ непобѣди́мое, ꙳ дꙋ́шꙋ непрело́жнꙋ, и҆ ᲂу҆́мъ некра́домь, ꙳ соблю́дъ сокрꙋша́емь: ꙳ бжⷭ҇твенное бо жела́нїе тѧ̀, сла́вне, ꙳ бога́тнѡ распалѧ́ше, ꙳ и҆ терпѣ́ти мꙋ́къ всѧ́кїй ви́дъ поꙋща́ше, ꙳ мꙋ́чениче страстоте́рпче, ꙳ хрⷭ҇то́выхъ страда́нїй ѻ҆́бщниче. ꙳ є҆го́же со дерзнове́нїемъ молѝ ꙳ ѡ҆ дꙋша́хъ на́шихъ.</p>
<p><red>Р</red>а́дость пресвѣ́тлꙋю, ꙳ и҆ пречестнꙋ́ю сла́вꙋ ꙳ пострада́въ наслѣ́довалъ є҆сѝ, ꙳ и҆ вѣ́чнꙋющее ра́дованїе, ꙳ свѧще́нниче преподо́бне, страда́льче честны́й, ꙳ во́ине до́блественный, и҆́же вѡ́инства и҆ ѡ҆полчє́нїѧ ѕмїи́на ꙳ крове́й твои́хъ тече́ньми ꙗ҆́вѣ потопи́лъ є҆сѝ благода́тїю, ꙳ и҆ бжⷭ҇твенною моли́твою ꙳ мє́ртвыѧ воздви́глъ є҆сѝ и҆́стиннѡ, ꙳ со дерзнове́нїемъ молѧ́сѧ ꙳ ѡ҆ дꙋша́хъ на́шихъ.</p>
<p><red>Сла́ва, и҆ ны́нѣ, бг҃оро́диченъ. Подо́бенъ: то́йже:</red></p>
<p><red>Оу҆</red>ѧзвле́ннаго мѧ̀ ꙳ разбо́йническими де́мѡнѡвъ нахѡ́ды, ꙳ и҆ лежа́ща всего̀ недѣ́йственна, всенепоро́чнаѧ, ꙳ на пꙋтѝ всегда̀ нестоѧ́ннагѡ житїѧ̀, и҆ ми́лости тре́бꙋюща, ꙳ вско́рѣ посѣтѝ, ꙳ вїно̀ возлїѧ́вши и҆ є҆ле́й ꙳ на неисцѣ̑льныѧ ра̑ны, ꙳ и҆ ко благоздра́вїю возведѝ: ꙳ ꙗ҆́кѡ да тѧ̀ сла́влю, ꙳ и҆ любо́вїю по до́лгꙋ воспою̀ вели̑чїѧ твоѧ̑, ꙳ чⷭ҇таѧ є҆ди́на мт҃и дв҃о.</p>
<p><red>Крⷭ҇тобг҃оро́диченъ. Подо́бенъ:</red></p>
<p><red>Ѻ҆</red>рꙋ́жїе, ꙗ҆́коже речѐ сѷмеѡ́нъ, ꙳ се́рдце твоѐ про́йде, ꙳ пречⷭ҇таѧ влⷣчце, ꙳ є҆гда̀ ᲂу҆зрѣ́ла є҆сѝ и҆зъ тебє̀ возсїѧ́вшаго, ꙳ неизрече́ннымъ сло́вомъ, ꙳ ѿ беззако́нныхъ ꙗ҆́кѡ ѡ҆сꙋжде́на возноси́ма на крⷭ҇тъ, ꙳ ѻ҆́цетъ и҆ же́лчь вкꙋша́юща, ꙳ въ ре́бра же пробода́ема, ꙳ и҆ рꙋ́цѣ и҆ но́зѣ <anchor type="page" number="192"/> пригвожда́ємы, ꙳ и҆ рыда́ющи восклица́ла є҆сѝ, мт҃рски вопїю́щи: ꙳ что̀ сїѐ, ча́до сладча́йшее, ꙳ но́вое та́инство;</p>
<p><red>Тропа́рь, гла́съ д҃:</red></p>
<p><red>М</red>ꙋ́ченикъ тво́й, гдⷭ҇и, харала́мпїй во страда́нїи свое́мъ вѣне́цъ прїѧ́тъ нетлѣ́нный ѿ тебє̀ бг҃а на́шегѡ: и҆мѣ́ѧй бо крѣ́пость твою̀, мꙋчи́телей низложѝ, сокрꙋшѝ и҆ де́мѡнѡвъ немощны̑ѧ де́рзѡсти. тогѡ̀ моли́твами спасѝ дꙋ́шы на́шѧ.</p>
<p><red>Сла́ва, и҆ ны́нѣ, бг҃оро́диченъ, и҆лѝ крⷭ҇тобг҃оро́диченъ.</red></p>
<p><red>Канѡ́нъ.</red></p>
<p><red>Гла́съ ѕ҃. Пѣ́снь а҃. І҆рмо́съ:</red></p>
<p><red>Ꙗ҆́</red>кѡ по сꙋ́хꙋ пѣшеше́ствовавъ і҆и҃ль, по бе́зднѣ стопа́ми, гони́телѧ фараѡ́на ви́дѧ потоплѧ́ема, бг҃ꙋ побѣ́днꙋю пѣ́снь, пои́мъ, вопїѧ́ше.</p>
<p><red>С</red>ъ ли̑ки ше́ствꙋѧ ве́селѡ въ мы́сленныхъ нбⷭ҇ныхъ се́лѣхъ, и҆ сїѧ́ѧ свѣ́томъ невече́рнимъ, и҆зба́ви мѧ̀ ѿ страсте́й моли́твами твои́ми, мꙋ́дре, ꙗ҆́кѡ да пою́ тѧ.</p>
<p><red>С</red>вѣтоно́снаѧ твоѧ̀ па́мѧть со́лнечнаѧ ѡ҆блиста́етъ дарѡва́нїѧ, и҆ просвѣща́етъ вѣ́рнѡ въ не́й чтꙋ́щыѧ тѧ̀, ра́дости пресвѣ́тлыѧ вои́стиннꙋ, мꙋ́чениче тезоимени́те.</p>
<p><red>К</red>рове́й твои́хъ ка́плѧми сла́ное невѣ́рїѧ мо́ре потопи́лъ є҆сѝ, рѣка̀ бл҃гоче́стїѧ бы́лъ є҆сѝ, хрⷭ҇то́вꙋ напоѧ́ющи вои́стиннꙋ цр҃ковь при́снѡ.</p>
<p><red>Бг҃оро́диченъ:</red></p>
<p><red>Г</red>рѣхѡ́въ бꙋ́рѧ, и҆ помышле́нїй проти̑вныѧ во́лны, и҆ страсте́й нашє́ствїѧ на мнѣ̀ преидо́ша: но твое́ю, бцⷣе дв҃о, держа́вною моли́твою спаси́ мѧ.</p>
<p><red>Пѣ́снь г҃. І҆рмо́съ:</red></p>
<p><red>Н</red>ѣ́сть ст҃ъ, ꙗ҆́коже ты̀, гдⷭ҇и бж҃е мо́й, вознесы́й ро́гъ вѣ́рныхъ твои́хъ, бл҃же, и҆ ᲂу҆тверди́вый на́съ на ка́мени и҆сповѣ́данїѧ твоегѡ̀.</p>
<p><red>Н</red>ѣ́сть ѿню́дъ и҆зрещѝ чꙋде́съ мно́жества, ꙗ҆̀же <anchor type="page" number="193"/> содѣ́лалъ є҆сѝ є҆щѐ въ жи́зни ходѧ̀, и҆ къ бг҃ꙋ преше́дъ, страстоте́рпче мꙋ́чениче досточꙋ́дне.</p>
<p><red>С</red>и́лою бжⷭ҇твенною ᲂу҆крѣ́пльсѧ, некрѣ́пкꙋю на́глость беззако́нныхъ низложи́лъ є҆сѝ, ꙗ҆́коже во́инъ крѣ́покъ, харала́мпїе страда́льче, ꙗ҆́кѡ ѻ҆рꙋ́жникъ бжⷭ҇твеннагѡ ѡ҆полче́нїѧ.</p>
<p><red>К</red>рове́й и҆сте́кшыѧ то́ки твоегѡ̀ тѣлесѐ ве́сь нече́стїѧ пла́мень и҆ лю́тое запале́нїе ᲂу҆гаси́ша, сла́дости же пото́къ тебѣ̀ и҆схода́таиша.</p>
<p><red>Бг҃оро́диченъ:</red></p>
<p><red>С</red>т҃ы́хъ ст҃а́го бг҃а родила̀ є҆сѝ, всест҃а́ѧ, свѧ́тости хра́мъ ꙗ҆́вльшисѧ чи́стъ, и҆ две́рь, є҆́юже є҆ди́нъ хрⷭ҇то́съ про́йде, спаса́ѧ человѣ́чество.</p>
<p><red>Сѣда́ленъ, гла́съ г҃. Подо́бенъ:</red> <red>Б</red>жⷭ҇твенныѧ вѣ́ры:</p>
<p><red>С</red>то́лпъ незы́бленъ цр҃кве, свѣти́льникъ неꙋгаси́мый вселе́нныѧ, стрⷭ҇тоте́рпче, ꙗ҆ви́лсѧ є҆сѝ, харала́мпїе: и҆ просїѧ́въ со́лнца свѣтлѣ́е, і҆́дѡльскꙋю ѿгонѧ́еши тмꙋ̀, мꙋ́чениче сла́вне, хрⷭ҇та̀ бг҃а молѝ, дарова́ти на́мъ ве́лїю ми́лость.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Б</red>жⷭ҇твеннаѧ была̀ є҆сѝ ски́нїа сло́ва, є҆ди́на всечⷭ҇таѧ дв҃о мт҃и, чистото́ю а҆́гг҃лы превозше́дшаѧ, па́че всѣ́хъ менѐ пе́рсть бы́вша, ѡ҆скверне́на плотски́ми прегрѣше́ньми, ѡ҆чи́сти моли́твъ твои́хъ бжⷭ҇твенными вода́ми, подаю́щи, чⷭ҇таѧ, ве́лїю ми́лость.</p>
<p><red>Крⷭ҇тобг҃оро́диченъ:</red></p>
<p><red>Н</red>ескве́рнаѧ а҆́гница сло́ва, нетлѣ́ннаѧ дв҃о мт҃и, на крⷭ҇тѣ̀ зрѧ́щи повѣ́шена и҆зъ неѧ̀ безъ болѣ́зни прозѧ́бшаго, мт҃ролѣ́пнѡ рыда́ющи вопїѧ́ше: ᲂу҆вы̀ мнѣ̀, ча́до моѐ, ка́кѡ стра́ждеши во́лею, хотѧ̀ и҆зба́вити ѿ страсте́й безче́стїѧ человѣ́ка;</p>
<p><red>Пѣ́снь д҃. І҆рмо́съ:</red></p>
<p><red>Х</red>рⷭ҇то́съ, моѧ̀ си́ла, бг҃ъ и҆ гдⷭ҇ь, честна́ѧ цр҃ковь бг҃олѣ́пнѡ пое́тъ, взыва́ющи, ѿ смы́сла чи́ста, ѡ҆ гдⷭ҇ѣ пра́зднꙋющи.</p>
<p><red>К</red>расе́нъ бы́лъ є҆сѝ пома́завсѧ кро́вїю честна́гѡ мꙋче́нїѧ, <anchor type="page" number="194"/> и҆ добро́тами сегѡ̀ ᲂу҆краси́всѧ, харала́мпїе, страда́льцєвъ ᲂу҆краше́нїе и҆ ᲂу҆твержде́нїе.</p>
<p><red>Д</red>е́мѡнскаѧ ка̑пища твои́мъ сокрꙋши́лъ є҆сѝ, страстоте́рпче, мꙋ́жествомъ, хра́мъ тебѐ сама́го ст҃а́гѡ дх҃а, и҆ терпѣ́нїѧ нело́жнагѡ сто́лпъ показа́лъ є҆сѝ и҆ ѻ҆́бразъ.</p>
<p><red>Н</red>а высотꙋ̀ возне́сше рꙋ́цѣ, сла́вне, тмы̀ предста́телє твоѧ̑ ре́бра строга́хꙋ ногтьмѝ, вѣ́чное и҆́стиннѡ и҆схода́таивше тебѣ̀ наслажде́нїе.</p>
<p><red>Бг҃оро́диченъ:</red></p>
<p><red>К</red>рѣ́пость моѧ̀, и҆ пѣ́нїе моѐ хрⷭ҇то́съ бг҃ъ, и҆зъ тебє̀ возсїѧ́вый, премно́жествомъ, чⷭ҇таѧ, бла́гости и҆зба́ви ны̀ пе́рвагѡ престꙋпле́нїѧ.</p>
<p><red>Пѣ́снь є҃. І҆рмо́съ:</red></p>
<p><red>Б</red>ж҃їимъ свѣ́томъ твои́мъ, бл҃же, ᲂу҆́тренюющихъ тѝ дꙋ́шы любо́вїю ѡ҆зарѝ, молю́сѧ, тѧ̀ вѣ́дѣти, сло́ве бж҃їй, и҆́стиннаго бг҃а, ѿ мра́ка грѣхо́внагѡ взыва́юща.</p>
<p><red>Б</red>жⷭ҇твеннꙋю стра́сть, на́съ ра́ди стра́сти претерпѣ́вшагѡ, тве́рдѡ, мꙋ́чениче хрⷭ҇то́въ, подража́въ, терпи́ши во все́мъ тѣ́лѣ, сла́вне, гвозде́й пригвождє́нїѧ до́блественнѣ.</p>
<p><red>Б</red>езслове́сїе гони́телей, сло́во собезнача́льное ѻ҆ц҃ꙋ̀, и҆справлѧ́ѧ, премꙋ́дре, сло́во безсловє́снымъ ꙗ҆́вѣ влага́етъ, разрѣши́ти ѿ ю҆́зъ тѧ̀ повелѣва́юща.</p>
<p><red>Р</red>ѡжны̀ пронзе́нъ, ᲂу҆ѧзви́лъ є҆сѝ се́рдце лю́тагѡ земноро́дныхъ бори́телѧ, копїе́мъ мꙋ́жества и҆ терпѣ́нїѧ твоегѡ̀, бг҃омꙋ́дре страстоте́рпче досточꙋ́дне.</p>
<p><red>Бг҃оро́диченъ:</red></p>
<p><red>Б</red>жⷭ҇твеннымъ сїѧ́нїемъ твои́мъ, бл҃га́ѧ, ѡ҆мраче́ннꙋю мою̀ дꙋ́шꙋ сластьмѝ, просвѣтѝ, и҆ ко спасе́нїѧ стезѧ́мъ наста́ви, ꙗ҆́же є҆ди́на сп҃са хрⷭ҇та̀ ро́ждшаѧ.</p>
<p><red>Пѣ́снь ѕ҃. І҆рмо́съ:</red></p>
<p><red>Ж</red>ите́йское мо́ре, воздвиза́емое зрѧ̀ напа́стей бꙋ́рею, къ ти́хомꙋ приста́нищꙋ твоемꙋ̀ прите́къ, вопїю́ ти: возведѝ ѿ тлѝ живо́тъ мо́й, многоми́лостиве.</p>
<p><red>С</red>вѣти́льникъ бы́лъ є҆сѝ, страда́нїй твои́хъ свѣ́томъ <anchor type="page" number="195"/> просвѣща́ѧ концы̀: и҆сповѣ́дꙋеши и҆́мѧ хрⷭ҇то́во предъ мꙋчи́тєли, страстоте́рпче хрⷭ҇то́въ пресла́вне.</p>
<p><red>Б</red>жⷭ҇твенныѧ распалѧ́емь ѻ҆гне́мъ любвѐ, росо́ю вѣ́ры ѕлоче́ствꙋющихъ ᲂу҆гаси́лъ є҆сѝ запале́нїе, хрⷭ҇тѡ́ва чꙋдеса̀ невѣ̑рнымъ показꙋ́ѧ, досточꙋ́дне.</p>
<p><red>Ж</red>и́зни жела́ѧ безсме́ртныѧ, плотска̑ѧ, харала́мпїе, ᲂу҆мертви́лъ є҆сѝ страстна̑ѧ движє́нїѧ: и҆ моли́твою мє́ртвыѧ возста́вилъ є҆сѝ, воспѣва́ющыѧ во всѣ́хъ тѧ̀ просла́вльшаго.</p>
<p><red>Бг҃оро́диченъ:</red></p>
<p><red>С</red>трасте́й мѧ̀ коле́блющасѧ сопроти́вными прилѡ́ги, мт҃и бж҃їѧ, ᲂу҆твердѝ, ꙗ҆́кѡ безстра́стїѧ ро́ждши и҆сто́чникъ: къ тебѣ́ бо прибѣго́хъ, человѣ́кѡмъ вели́комꙋ прибѣ́жищꙋ.</p>
<p><red>Конда́къ, гла́съ и҃. Подо́бенъ:</red> <red>Ꙗ҆́</red>кѡ нача́тки:</p>
<p><red>П</red>одо́бствовавъ бл҃года́тїю сщ҃е́нства, сла́вне, цр҃ковь свѣ́тлѡ ᲂу҆краси́лъ є҆сѝ бжⷭ҇твеннымъ страда́нїемъ, є҆́же за хрⷭ҇та̀ прїѧ́лъ є҆сѝ до́блественнѡ ра́дꙋѧсѧ, харала́мпїе, честны́й свѣти́льниче всемі́рный, ѡ҆сїѧва́ѧй концы̀, ꙗ҆́кѡ непобѣди́мый.</p>
<p><red>І҆́косъ:</red></p>
<p><red>П</red>а́стырѧ хрⷭ҇та̀ бг҃а на́шего, ꙗ҆́кѡ а҆́гнца на зе́млю бл҃говоли́вшаго прїитѝ, грѣхѝ взе́млющаго, и҆ недꙋ́ги всѣ́хъ поне́сшаго равноѡбразова́въ, мꙋ́чениче свѧ́те, дꙋ́шꙋ за ѻ҆́вцы положи́лъ є҆сѝ, возвѣща́ѧ є҆гѡ̀ стра̑сти: тѣ́мъ дне́сь всѝ пое́мъ тѧ̀ пѣ́сньми, ꙗ҆́кѡ непобѣди́ма.</p>
<p><red>Пѣ́снь з҃. І҆рмо́съ:</red></p>
<p><red>Ѻ҆́</red>троцы въ вавѷлѡ́нѣ пе́щнагѡ пла́мене не ᲂу҆боѧ́шасѧ, но посредѣ̀ пла́мени вве́ржени, ѡ҆роша́еми поѧ́хꙋ: бл҃гослове́нъ є҆сѝ, гдⷭ҇и, бж҃е ѻ҆тє́цъ на́шихъ.</p>
<p><red>П</red>риѡбща́ѧсѧ мꙋ́камъ, и҆ ѻ҆гне́мъ ѡ҆палѧ́емь, страстоте́рпче хрⷭ҇то́въ, ꙗ҆́кѡ зла́то чи́сто бы́въ, и҆ свѧще́нно возложе́нїе хрⷭ҇то́во бы́лъ є҆сѝ.</p>
<p><red>М</red>оли́твъ твои́хъ росо́ю пребеззако́ннꙋющихъ пе́щь <anchor type="page" number="196"/> ᲂу҆гасѐ, мꙋ́дре, и҆ и҆зба́вленъ бы́лъ є҆сѝ, пѣснопоѧ̀ сотво́ршемꙋ: бл҃гослове́нъ є҆сѝ, гдⷭ҇и бж҃е ѻ҆тє́цъ на́шихъ.</p>
<p><red>Ѡ҆</red>полче́нїемъ страда́нїй дре́во ꙗ҆ви́лсѧ є҆сѝ высокора́слено, соѡсѣнѧ́ющо вѣ̑рныѧ ѿ пла́меннагѡ грѣха̀, зовꙋ́щыѧ: бл҃гослове́нъ є҆сѝ, гдⷭ҇и бж҃е ѻ҆тє́цъ на́шихъ.</p>
<p><red>Бг҃оро́диченъ:</red></p>
<p><red>Р</red>а́дость прїе́мшаѧ въ пречⷭ҇тѣмъ чре́вѣ твое́мъ, бцⷣе чⷭ҇таѧ, весе́лїѧ се́рдце моѐ и҆спо́лни, печа́ль ѿгонѧ́щи страсте́й, приснодв҃о.</p>
<p><red>Пѣ́снь и҃. І҆рмо́съ:</red></p>
<p><red>И҆</red>зъ пла́мене преподѡ́бнымъ ро́сꙋ и҆сточи́лъ є҆сѝ, и҆ пра́веднагѡ же́ртвꙋ водо́ю попали́лъ є҆сѝ: всѧ̑ бо твори́ши, хрⷭ҇тѐ, то́кмѡ є҆́же хотѣ́ти. тѧ̀ превозно́симъ во всѧ̑ вѣ́ки.</p>
<p><red>Т</red>ечє́нїи крове́й нака́паемь, ра́нъ добро́тою ᲂу҆краша́емь, побѣди́тельнымъ бл҃голѣ́пнѡ вѣнце́мъ ᲂу҆до́бренъ бг҃ꙋ предста́лъ є҆сѝ, мꙋ́чениче.</p>
<p><red>М</red>ꙋ́къ ѻ҆́блацы не покры́ша мꙋ́жества твоегѡ̀, мꙋ́чениче, и҆ до́блестей, гони́телей не ѡ҆мрачѝ сопротивле́нїе твоегѡ̀ пресвѣ́тлагѡ, бг҃омꙋ́дре, терпѣ́нїѧ.</p>
<p><red>С</red>вѧще́нникъ же и҆ мꙋ́ченикъ непобѣди́мь, во́инъ до́бль, и҆ сто́лпъ непоколеби́мь, ᲂу҆твержде́нїе вѣ́рныхъ, нече́стїѧ противобо́рецъ, вои́стиннꙋ ꙗ҆ви́лсѧ є҆сѝ, бг҃омꙋ́дре страстоте́рпче.</p>
<p><red>Бг҃оро́диченъ:</red></p>
<p><red>В</red>сѧ́чєскаѧ сотвори́вый бжⷭ҇твеннымъ хотѣ́нїемъ, восхотѣ́въ во чре́вѣ твое́мъ всели́сѧ, чⷭ҇таѧ, и҆стлѣ́вшыѧ ны̀ ѡ҆бнови́ти хотѧ̀: є҆го́же превозно́симъ во всѧ̑ вѣ́ки.</p>
<p><red>Пѣ́снь ѳ҃. І҆рмо́съ:</red></p>
<p><red>Б</red>г҃а человѣ́кѡмъ невозмо́жно ви́дѣти, на него́же не смѣ́ютъ чи́ни а҆́гг҃льстїи взира́ти: тобо́ю бо, всечⷭ҇таѧ, ꙗ҆ви́сѧ человѣ́кѡмъ сло́во воплоще́нно, є҆го́же велича́юще, съ нбⷭ҇ными вѡ́и, тѧ̀ ᲂу҆блажа́емъ.</p>
<p><red>Н</red>и ѻ҆́гнь, ни ме́чь, но нижѐ сме́рть, ни гоне́нїе, ни ско́рбь, ни гла́дъ, нижѐ бѣда̀, ни мꙋ́къ всѧ́кихъ <anchor type="page" number="197"/> ᲂу҆мышле́нїе возмо́же ѿ любвѐ бж҃їѧ вои́стиннꙋ ѿлꙋчи́ти тѧ̀ сотво́ршагѡ, страда́льче досточꙋ́дне.</p>
<p><red>С</red>трога́ньми ногте́й ᲂу҆мерщвле́нїѧ совле́къ ри̑зы, ѻ҆де́ждами ѿ крове́й тебѐ, страстоте́рпче, ᲂу҆краси́лъ є҆сѝ: тѣ́мже со дерзнове́нїемъ, мꙋ́чениче непобѣди́ме, всѣ́хъ влⷣцѣ и҆ бг҃ꙋ ра́дꙋѧсѧ предстои́ши.</p>
<p><red>Р</red>а́дости полна̀ и҆ бж҃е́ственныѧ свѣ́тлости пода́тельна, харала́мпїе, па́мѧть твоѧ̀ мі́рꙋ возсїѧ̀, страсте́й зи́мꙋ ѿгонѧ́щи, всѧ̑ просвѣща́ющи, ю҆́же пра́зднꙋюще ѡ҆брѣта́емъ прегрѣше́нїй ѡ҆чище́нїе моли́твами твои́ми.</p>
<p><red>Бг҃оро́диченъ:</red></p>
<p><red>С</red>трасте́й бꙋ́рѧ смꙋща́етъ мѧ̀, и҆ сласте́й погрꙋжа́етъ треволне́нїе, всенепоро́чнаѧ, ко́рмчїѧ хрⷭ҇та̀ ро́ждшаѧ, рꙋ́кꙋ мѝ по́мощи прострѝ, и҆ спаси́ мѧ, є҆ди́на спасе́нїе вѣ́рнѡ блажа́щихъ тѧ̀.</p>
<footer/>
</document>
