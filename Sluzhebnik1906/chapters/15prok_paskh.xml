<?xml version="1.0" encoding="utf-8"?>
<document lang="cu" xmlns="http://www.ponomar.net/culiturgical">
<p>Во ст҃ꙋ́ю и҆ вели́кꙋю недѣ́лю па́схи.</p>
<p>На лїтꙋргі́и, вмѣ́стѡ трист҃а́гѡ:</p>
<p>Є҆ли́цы во хрⷭ҇та̀ крⷭ҇ти́стесѧ, во хрⷭ҇та̀ ѡ҆блеко́стесѧ, а҆ллилꙋ́їа.</p>
<p>Прокі́менъ, гла́съ и҃: Се́й де́нь є҆го́же сотворѝ гдⷭ҇ь, возра́дꙋемсѧ и҆ возвесели́мсѧ во́нь.</p>
<p>Сті́хъ: И҆сповѣ́дайтесѧ гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀.</p>
<p>А҆ллилꙋ́їа, гла́съ д҃:</p>
<p>Ты̀ воскре́съ ᲂу҆ще́дриши сїѡ́на. Сті́хъ: Гдⷭ҇ь съ нб҃сѐ на зе́млю призрѣ̀.</p>
<p>Прича́стенъ: Тѣ́ло хрⷭ҇то́во прїими́те, и҆сто́чника безсме́ртнагѡ вкꙋси́те. А҆ллилꙋ́їа, три́жды.</p>
<p>Въ тꙋ́же недѣ́лю ве́чера прокі́менъ, гла́съ з҃:</p>
<p>Кто̀ бг҃ъ ве́лїй, ꙗ҆́кѡ бг҃ъ на́шъ; ты̀ є҆сѝ бг҃ъ творѧ́й чꙋдеса̀. Сті́хъ а҃: Сказа́лъ є҆сѝ въ лю́дехъ си́лꙋ твою̀. Сті́хъ в҃: Рѣ́хъ: ны́нѣ нача́хъ, сїѧ̀ и҆змѣ́на десни́цы вы́шнѧгѡ. Сті́хъ г҃: Помѧнꙋ́хъ дѣла̀ гдⷭ҇нѧ, ꙗ҆́кѡ помѧнꙋ̀ ѿ нача́ла чꙋдеса̀ твоѧ̑. И҆ па́ки: Кто̀ бг҃ъ ве́лїй, ꙗ҆́кѡ бг҃ъ на́шъ:</p>
<p>Въ понедѣ́льникъ свѣ́тлыѧ седми́цы, на лїтꙋргі́и прокі́менъ, гла́съ и҃:</p>
<p>Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.. Сті́хъ: Нб҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.</p>
<p>А҆ллилꙋ́їа, гла́съ а҃:</p>
<p>И҆сповѣ́дѧтъ нб҃са̀ чꙋдеса̀ твоѧ̑ гдⷭ҇и. Сті́хъ: Бг҃ъ прославлѧ́емь въ совѣ́тѣ ст҃ы́хъ.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Въ то́йже понедѣ́льникъ ве́чера, прокі́менъ вели́кїй, гла́съ з҃:</p>
<p>Бг҃ъ на́шъ на нб҃сѝ и҆ на землѝ, всѧ̑ є҆ли̑ка восхотѣ̀, сотворѝ. Сті́хъ: Во и҆схо́дѣ і҆и҃левѣ ѿ є҆гѵ́пта, до́мꙋ і҆а́кѡвлѧ и҆з̾ люде́й ва̑рваръ, бы́сть і҆ꙋде́а ст҃ы́нѧ є҆гѡ̀. Сті́хъ: Мо́ре ви́дѣ и҆ побѣжѐ, і҆ѻрда́нъ возврати́сѧ вспѧ́ть. Сті́хъ: Что́ ти є҆́сть мо́ре, ꙗ҆́кѡ побѣ́гло є҆сѝ; и҆ тебѣ̀ і҆ѻрда́не, ꙗ҆́кѡ возврати́лсѧ є҆сѝ вспѧ́ть; И҆ па́ки: Бг҃ъ на́шъ на нб҃сѝ и҆ на землѝ:</p>
<p>Во вто́рникъ свѣ́тлыѧ седми́цы.</p>
<p>На лїтꙋргі́и прокі́менъ, гла́съ г҃. Пѣ́снь бцⷣы:</p>
<p>Вели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ. Сті́хъ: Ꙗ҆́кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ᲂу҆блажа́тъ мѧ̀ всѝ ро́ди.</p>
<p>А҆ллилꙋ́їа, гла́съ и҃:</p>
<p>Воскреснѝ гдⷭ҇и въ поко́й тво́й, ты̀, и҆ кївѡ́тъ ст҃ы́ни твоеѧ̀. Сті́хъ: Клѧ́тсѧ гдⷭ҇ь дв҃дꙋ и҆́стиною, и҆ не ѿве́ржетсѧ є҆ѧ̀.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Въ то́йже де́нь ве́чера прокі́менъ, гла́съ и҃:</p>
<p>Гла́сомъ мои́мъ ко гдⷭ҇ꙋ воззва́хъ, гла́сомъ мои́мъ къ бг҃ꙋ, и҆ внѧ́тъ мѝ. Сті́хъ а҃: Въ де́нь ско́рби моеѧ̀ бг҃а взыска́хъ: Сті́хъ в҃: Ѿве́ржесѧ ᲂу҆тѣ́шитисѧ дꙋша̀ моѧ̀. Сті́хъ г҃: Бж҃е, во ст҃ѣ́мъ пꙋ́ть тво́й. И҆ па́ки: Гла́сомъ мои́мъ ко гдⷭ҇ꙋ воззва́хъ, гла́сомъ мои́мъ къ бг҃ꙋ, и҆ внѧ́тъ мѝ.</p>
<p>Въ сре́дꙋ свѣ́тлыѧ седми́цы, на лїтꙋргі́и прокі́менъ, гла́съ ѕ҃:</p>
<p>Помѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ. Сті́хъ: Слы́ши дщѝ, и҆ ви́ждь, и҆ приклонѝ ᲂу҆́хо твоѐ.</p>
<p>А҆ллилꙋ́їа, гла́съ г҃:</p>
<p>Вели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ. Сті́хъ: Ꙗ҆́кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ᲂу҆блажа́тъ мѧ̀ всѝ ро́ди.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Въ то́йже де́нь ве́чера, прокі́менъ вели́кїй, гла́съ з҃:</p>
<p>Внꙋшѝ бж҃е моли́твꙋ мою̀, и҆ не пре́зри моле́нїѧ моегѡ̀. Сті́хъ: Вонми́ ми, и҆ ᲂу҆слы́ши мѧ̀. Сті́хъ: Ꙗ҆́кѡ ᲂу҆клони́ша на мѧ̀ беззако́нїе. Сті́хъ: А҆́зъ къ бг҃ꙋ воззва́хъ, и҆ гдⷭ҇ь ᲂу҆слы́ша мѧ̀, ве́черъ и҆ заꙋ́тра и҆ полꙋ́дне. И҆ па́ки: Внꙋшѝ бж҃е, моли́твꙋ мою̀:</p>
<p>Въ четверто́къ свѣ́тлыѧ седми́цы, на лїтꙋргі́и прокі́менъ, гла́съ г҃:</p>
<p>По́йте бг҃ꙋ на́шемꙋ, по́йте, по́йте цр҃е́ви на́шемꙋ, по́йте. Сті́хъ: Всѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.</p>
<p>А҆ллилꙋ́їа, гла́съ д҃:</p>
<p>Налѧцы̀, ᲂу҆спѣва́й и҆ црⷭ҇твꙋй и҆́стины ра́ди, и҆ кро́тости и҆ пра́вды. Сті́хъ: Возлюби́лъ є҆сѝ пра́вдꙋ, и҆ возненави́дѣлъ є҆сѝ беззако́нїе.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Въ то́йже де́нь ве́чера, прокі́менъ вели́кїй, гла́съ з҃:</p>
<p>Возлюблю́ тѧ гдⷭ҇и, крѣ́посте моѧ̀, гдⷭ҇ь ᲂу҆твержде́нїе моѐ, и҆ прибѣ́жище моѐ, и҆ и҆зба́витель мо́й. Сті́хъ: Бг҃ъ мо́й, помо́щникъ мо́й, и҆ ᲂу҆пова́ю на него̀. Сті́хъ: Хвалѧ̀ призовꙋ̀ гдⷭ҇а, и҆ ѿ вра̑гъ мои́хъ спасꙋ́сѧ. Сті́хъ: Оу҆слы́ша ѿ хра́ма ст҃а́гѡ своегѡ̀ гла́съ мо́й. И҆ па́ки: Возлюблю́ тѧ гдⷭ҇и, крѣ́посте моѧ̀:</p>
<p>Въ пѧто́къ свѣ́тлыѧ седми́цы:</p>
<p>На лїтꙋргі́и прокі́менъ, и҆ а҆ллилꙋ́їа, пи́сано на лїтꙋргі́и въ понедѣ́льникъ свѣ́тлыѧ седми́цы.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Въ то́йже де́нь ве́чера, прокі́менъ вели́кїй, гла́съ и҃:</p>
<p>Да́лъ є҆сѝ достоѧ́нїе боѧ́щымсѧ тебѐ гдⷭ҇и. Сті́хъ а҃: Ѿ конє́цъ землѝ къ тебѣ̀ воззва́хъ. Сті́хъ в҃: Покры́юсѧ въ кро́вѣ кри́лъ твои́хъ. Сті́хъ г҃: Та́кѡ воспою̀ и҆́мени твоемꙋ̀ во вѣ́ки. И҆ па́ки: Да́лъ є҆сѝ достоѧ́нїе боѧ́щымсѧ тебѐ гдⷭ҇и.</p>
<p>Въ сꙋббѡ́тꙋ свѣ́тлыѧ седми́цы, на лїтꙋргі́и прокі́менъ, гла́съ г҃:</p>
<p>Гдⷭ҇ь просвѣще́нїе моѐ, и҆ сп҃си́тель мо́й, когѡ̀ ᲂу҆бою́сѧ; Сті́хъ: Гдⷭ҇ь защи́титель живота̀ моегѡ̀, ѿ когѡ̀ ᲂу҆страшꙋ́сѧ;</p>
<p>А҆ллилꙋ́їа, гла́съ є҃:</p>
<p>Гдⷭ҇ь воцр҃и́сѧ, въ лѣ́потꙋ ѡ҆блече́сѧ, ѡ҆блече́сѧ гдⷭ҇ь въ си́лꙋ и҆ препоѧ́сасѧ. Сті́хъ: И҆́бо ᲂу҆твердѝ вселе́ннꙋю, ꙗ҆́же не подви́житсѧ.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Недѣ́лѧ в҃ по па́сцѣ, ѡ҆ ѳѡмѣ̀.</p>
<p>На ᲂу҆́трени прокі́менъ, гла́съ д҃: Похвалѝ і҆ерⷭ҇ли́ме гдⷭ҇а, хвалѝ бг҃а твоего̀ сїѡ́не. Сті́хъ: Ꙗ҆́кѡ ᲂу҆крѣпѝ верєѝ вра́тъ твои́хъ, бл҃гословѝ сы́ны твоѧ̑ въ тебѣ̀.</p>
<p>Є҆ѵⷢ҇лїе. Та́же, Воскрⷭ҇нїе хрⷭ҇то́во ви́дѣвше: три́жды.</p>
<p>На лїтꙋргі́и трист҃о́е. Прокі́менъ, гла́съ г҃:</p>
<p>Ве́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀. Сті́хъ: Хвали́те гдⷭ҇а, ꙗ҆́кѡ бл҃гъ ѱало́мъ, бг҃ови на́шемꙋ да ᲂу҆слади́тсѧ хвале́нїе.</p>
<p>А҆ллилꙋ́їа, гла́съ и҃:</p>
<p>Прїиди́те, возра́дꙋемсѧ гдⷭ҇ви, воскли́кнемъ бг҃ꙋ сп҃си́телю на́шемꙋ. Сті́хъ: Ꙗ҆́кѡ бг҃ъ ве́лїй гдⷭ҇ь, и҆ цр҃ь ве́лїй по все́й землѝ.</p>
<p>Прича́стенъ: Похвалѝ і҆ерⷭ҇ли́ме гдⷭ҇а, хвалѝ бг҃а твоего̀ сїѡ́не.</p>
<p>Въ тꙋ́же недѣ́лю ве́чера прокі́менъ, гла́съ з҃:</p>
<p>Кто̀ бг҃ъ ве́лїй, ꙗ҆́кѡ бг҃ъ на́шъ: пи́санъ въ недѣ́лю па́схи ве́чера.</p>
<p>Въ сꙋббѡ́тꙋ на лїтꙋргі́и прокі́менъ, и҆ а҆ллилꙋ́їа, и҆ прича́стенъ преше́дшагѡ пра́здника, є҆го́же и҆ ѿдае́мъ. Пи́сано на лїтꙋргі́и, въ недѣ́лю ѳѡминꙋ̀.</p>
<p>Недѣ́лѧ г҃ по па́сцѣ, ꙗ҆́же ѡ҆ мѷроно́сицахъ.</p>
<p>На ᲂу҆́трени прокі́менъ, гла́съ в҃:</p>
<p>Воста́ни гдⷭ҇и бж҃е мо́й, повелѣ́нїемъ, и҆́мже заповѣ́далъ є҆сѝ, и҆ со́нмъ люде́й ѡ҆бы́детъ тѧ̀. Сті́хъ: Гдⷭ҇и бж҃е мо́й, на тѧ̀ ᲂу҆пова́хъ, спаси́ мѧ ѿ всѣ́хъ гонѧ́щихъ мѧ̀, и҆ и҆зба́ви мѧ̀.</p>
<p>На лїтꙋргі́и прокі́менъ, гла́съ ѕ҃:</p>
<p>Спасѝ гдⷭ҇и лю́ди твоѧ̑, и҆ бл҃гословѝ достоѧ́нїе твоѐ. Сті́хъ: Къ тебѣ̀ гдⷭ҇и воззовꙋ̀, бж҃е мо́й, да не премолчи́ши ѿ менѐ.</p>
<p>А҆ллилꙋ́їа, гла́съ и҃:</p>
<p>Бл҃говоли́лъ є҆сѝ гдⷭ҇и, зе́млю твою̀, возврати́лъ є҆сѝ плѣ́нъ і҆а́кѡвль. Сті́хъ: Ми́лость и҆ и҆́стина срѣто́стѣсѧ, пра́вда и҆ ми́ръ ѡ҆блобыза́стасѧ.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Дрꙋгі́й: Хвали́те гдⷭ҇а съ небе́съ:</p>
<p>Въ сꙋббѡ́тꙋ прокі́менъ, а҆ллилꙋ́їа, и҆ прича́стенъ пра́здника.</p>
<p>Недѣ́лѧ д҃ по па́сцѣ, ѡ҆ разсла́бленномъ.</p>
<p>На ᲂу҆́трени прокі́менъ, гла́съ г҃:</p>
<p>Рцы́те во ꙗ҆зы́цѣхъ, ꙗ҆́кѡ гдⷭ҇ь воцр҃и́сѧ: и҆́бо и҆спра́ви вселе́ннꙋю, ꙗ҆́же не подви́житсѧ. Сті́хъ: Воспо́йте гдⷭ҇ви пѣ́снь но́вꙋ, воспо́йте гдⷭ҇ви всѧ̀ землѧ̀.</p>
<p>На лїтꙋргі́и прокі́менъ, гла́съ а҃:</p>
<p>Бꙋ́ди гдⷭ҇и, млⷭ҇ть твоѧ̀ на на́съ, ꙗ҆́коже ᲂу҆пова́хомъ на тѧ̀. Сті́хъ:</p>
<p>Ра́дꙋйтесѧ пра́веднїи ѡ҆ гдⷭ҇ѣ, пра̑вымъ подоба́етъ похвала̀.</p>
<p>А҆ллилꙋ́їа, гла́съ є҃:</p>
<p>Ми́лѡсти твоѧ̑ гдⷭ҇и, во вѣ́къ воспою̀, въ ро́дъ и҆ ро́дъ. Сті́хъ: Занѐ ре́клъ є҆сѝ: въ вѣ́къ млⷭ҇ть сози́ждетсѧ.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Дрꙋгі́й: Хвали́те гдⷭ҇а съ нб҃съ:</p>
<p>Въ сре́дꙋ преполове́нїѧ, прокі́менъ, гла́съ г҃:</p>
<p>Ве́лїй гдⷭ҇ь на́шъ, и҆ ве́лїѧ крѣ́пость є҆гѡ̀, и҆ ра́зꙋма є҆гѡ̀ нѣ́сть числа̀.</p>
<p>Сті́хъ: Хвали́те гдⷭ҇а, ꙗ҆́кѡ бл҃гъ ѱало́мъ, бг҃ови на́шемꙋ да ᲂу҆слади́тсѧ хвале́нїе.</p>
<p>А҆ллилꙋ́їа, гла́съ а҃: Помѧнѝ со́нмъ тво́й, є҆го́же стѧжа́лъ є҆сѝ и҆спе́рва. Сті́хъ: Бг҃ъ же цр҃ь на́шъ пре́жде вѣ́ка, содѣ́ла спасе́нїе посредѣ̀ землѝ.</p>
<p>Прича́стенъ: Ꙗ҆ды́й мою̀ пло́ть, и҆ пїѧ́й мою̀ кро́вь, во мнѣ̀ пребыва́етъ, и҆ а҆́зъ въ не́мъ, речѐ гдⷭ҇ь.</p>
<p>Въ сꙋббѡ́тꙋ на лїтꙋргі́и прокі́менъ, и҆ а҆ллилꙋ́їа, и҆ прича́стенъ пра́здника.</p>
<p>Недѣ́лѧ є҃ по па́сцѣ, ѡ҆ самарѧны́нѣ.</p>
<p>На ᲂу҆́трени прокі́менъ, гла́съ д҃:</p>
<p>Воскреснѝ гдⷭ҇и, помозѝ на́мъ, и҆ и҆зба́ви на́съ и҆́мене твоегѡ̀ ра́ди. Сті́хъ: Бж҃е, ᲂу҆ши́ма на́шима ᲂу҆слы́шахомъ, и҆ ѻ҆ц҃ы̀ на́ши возвѣсти́ша на́мъ.</p>
<p>На лїтꙋргі́и прокі́менъ, и҆ а҆ллилꙋ́їа: пи́саны въ четверто́къ на лїтꙋргі́и свѣ́тлыѧ недѣ́ли.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Дрꙋгі́й: Хвали́те гдⷭ҇а съ небе́съ:</p>
<p>Недѣ́лѧ ѕ҃ по па́сцѣ, ѡ҆ слѣпо́мъ.</p>
<p>На ᲂу҆́трени прокі́менъ, гла́съ є҃:</p>
<p>Воскреснѝ гдⷭ҇и бж҃е мо́й, да вознесе́тсѧ рꙋка̀ твоѧ̀, ꙗ҆́кѡ ты̀ ца́рствꙋеши во вѣ́ки. Сті́хъ: И҆сповѣ́мсѧ тебѣ̀ гдⷭ҇и, всѣ́мъ срⷣцемъ мои́мъ, повѣ́мъ всѧ̑ чꙋдеса̀ твоѧ̑.</p>
<p>На лїтꙋргі́и прокі́менъ, гла́съ и҃: Помоли́тесѧ и҆ воздади́те гдⷭ҇ви бг҃ꙋ на́шемꙋ. Сті́хъ: Вѣ́домъ во і҆ꙋде́и бг҃ъ, во і҆и҃ли ве́лїе и҆́мѧ є҆гѡ̀.</p>
<p>А҆ллилꙋ́їа, гла́съ и҃:</p>
<p>При́зри на мѧ̀, и҆ поми́лꙋй мѧ̀. Сті́хъ: Стѡпы̀ моѧ̑ напра́ви по словесѝ твоемꙋ̀.</p>
<p>Прича́стенъ: Тѣ́ло хрⷭ҇то́во прїими́те:</p>
<p>Дрꙋгі́й: Хвали́те гдⷭ҇а съ небе́съ: А҆ллилꙋ́їа, три́жды.</p>
<p>Въ сре́дꙋ на лїтꙋргі́и всѐ послѣ́дованїе па́схи: а҆пⷭ҇лъ же и҆ є҆ѵⷢ҇лїе днѐ.</p>
<p>Въ четверто́къ ѕ҃-ѧ недѣ́ли, вознесе́нїе гдⷭ҇не.</p>
<p>На ᲂу҆́трени прокі́менъ, гла́съ д҃:</p>
<p>Взы́де бг҃ъ въ воскликнове́нїи, гдⷭ҇ь во гла́сѣ трꙋ́бнѣмъ. Сті́хъ: Всѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.</p>
<p>На лїтꙋргі́и трист҃о́е. Прокі́менъ, гла́съ з҃:</p>
<p>Вознеси́сѧ на небеса̀ бж҃е, и҆ по все́й землѝ сла́ва твоѧ̀. Сті́хъ: Гото́во срⷣце моѐ бж҃е, гото́во срⷣце моѐ, воспою̀ и҆ пою̀ во сла́вѣ мое́й.</p>
<p>А҆ллилꙋ́їа, гла́съ в҃:</p>
<p>Взы́де бг҃ъ въ воскликнове́нїи, гдⷭ҇ь во гла́сѣ трꙋ́бнѣмъ. Сті́хъ: Всѝ ꙗ҆зы́цы восплещи́те рꙋка́ми, воскли́кните бг҃ꙋ гла́сомъ ра́дованїѧ.</p>
<p>Прича́стенъ: Взы́де бг҃ъ въ воскликнове́нїи, гдⷭ҇ь во гла́сѣ трꙋ́бнѣмъ. А҆ллилꙋ́їа, три́жды.</p>
<p>Въ то́йже четверто́къ ве́чера, прокі́менъ, гла́съ з҃:</p>
<p>Бг҃ъ на́шъ на нб҃сѝ и҆ на землѝ: пи́санъ въ понедѣ́льникъ свѣ́тлыѧ седми́цы на вече́рни.</p>
<p>Недѣ́лѧ з҃ по па́сцѣ ст҃ы́хъ ѻ҆ц҃ъ.</p>
<p>На ᲂу҆́трени прокі́менъ, гла́съ ѕ҃:</p>
<p>Гдⷭ҇и, воздви́гни си́лꙋ твою̀, и҆ прїидѝ во є҆́же спастѝ на́съ. Сті́хъ: Пасы́й і҆и҃лѧ вонмѝ, наставлѧ́ѧй ꙗ҆́кѡ ѻ҆вча̀ і҆ѡ́сифа.</p>
<p>На лїтꙋргі́и прокі́менъ, гла́съ д҃, пѣ́снь ѻ҆ц҃є́въ:</p>
<p>Бл҃гослове́нъ є҆сѝ гдⷭ҇и бж҃е ѻ҆ц҃ъ на́шихъ, и҆ хва́льно и҆ просла́влено и҆́мѧ твоѐ во вѣ́ки. Сті́хъ: Ꙗ҆́кѡ пра́веденъ є҆сѝ ѡ҆ всѣ́хъ, ꙗ҆̀же сотвори́лъ є҆сѝ на́мъ.</p>
<p>А҆ллилꙋ́їа, гла́съ а҃:</p>
<p>Бг҃ъ богѡ́въ гдⷭ҇ь глаго́ла, и҆ призва̀ зе́млю ѿ востѡ́къ со́лнца до за̑падъ. Сті́хъ: Собери́те є҆мꙋ̀ прпⷣбныѧ є҆гѡ̀, завѣща́ющыѧ завѣ́тъ є҆гѡ̀ ѡ҆ же́ртвахъ.</p>
<p>Прича́стенъ: Хвали́те гдⷭ҇а съ нб҃съ:</p>
<p>Дрꙋгі́й: Ра́дꙋйтесѧ: А҆ллилꙋ́їа.</p>
<p>Въ сꙋббѡ́тꙋ прокі́менъ, и҆ а҆ллилꙋ́їа, и҆ прича́стенъ, пи́саны въ сꙋббѡ́тꙋ мѧсопꙋ́стнꙋю.</p>
<p>Въ недѣ́лю и҃-ю на ᲂу҆́трени прокі́менъ, гла́съ д҃:</p>
<p>Дх҃ъ тво́й бл҃гі́й наста́витъ мѧ̀ на зе́млю пра́вꙋ. Сті́хъ: Гдⷭ҇и, ᲂу҆слы́ши моли́твꙋ мою̀, внꙋшѝ моле́нїе моѐ.</p>
<p>На лїтꙋргі́и вмѣ́стѡ трист҃а́гѡ: Є҆ли́цы во хрⷭ҇та̀:</p>
<p>Прокі́менъ, гла́съ и҃:</p>
<p>Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. Сті́хъ: Нб҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.</p>
<p>А҆ллилꙋ́їа, гла́съ а҃:</p>
<p>Сло́вомъ гдⷭ҇нимъ нб҃са̀ ᲂу҆тверди́шасѧ, и҆ дх҃омъ ᲂу҆́стъ є҆гѡ̀ всѧ̀ си́ла и҆́хъ. Сті́хъ: Съ нб҃сѐ призрѣ̀ гдⷭ҇ь, ви́дѣ всѧ̑ сы́ны человѣ́чєскїѧ.</p>
<p>Прича́стенъ: Дх҃ъ тво́й бл҃гі́й наста́витъ мѧ̀ на зе́млю пра́вꙋ. А҆ллилꙋ́їа, три́жды.</p>
<p>Въ тꙋ́же недѣ́лю ве́чера, прокі́менъ, гла́съ з҃:</p>
<p>Кто̀ бг҃ъ ве́лїй: пи́санъ въ недѣ́лю па́схи на вече́рни.</p>
<p>Въ понедѣ́льникъ ст҃а́гѡ дх҃а, на лїтꙋргі́и трист҃о́е, прокі́менъ, гла́съ ѕ҃:</p>
<p>Спасѝ гдⷭ҇и, лю́ди твоѧ̑, и҆ бл҃гословѝ достоѧ́нїе твоѐ. Сті́хъ: Къ тебѣ̀ гдⷭ҇и, воззовꙋ̀: бж҃е мо́й, да не премолчи́ши ѿ менѐ.</p>
<p>А҆ллилꙋ́їа, гла́съ в҃:</p>
<p>Поми́лꙋй мѧ̀ бж҃е, по вели́цѣй млⷭ҇ти твое́й. Сті́хъ: Не ѿве́ржи менѐ ѿ лица̀ твоегѡ̀, и҆ дх҃а твоегѡ̀ ст҃а́гѡ не ѿимѝ ѿ менѐ.</p>
<p>Прича́стенъ: Дх҃ъ тво́й благі́й наста́витъ мѧ̀ на зе́млю пра́вꙋ. А҆ллилꙋ́їа, три́жды.</p>
<p>Въ сꙋббѡ́тꙋ на лїтꙋргі́и прокі́менъ, а҆ллилꙋ́їа и҆ прича́стенъ пра́здникꙋ.</p>
<p>Недѣ́лѧ а҃-ѧ, всѣ́хъ ст҃ы́хъ.</p>
<p>На ᲂу҆́трени прокі́менъ, гла́съ и҃:</p>
<p>Воцари́тсѧ гдⷭ҇ь во вѣ́къ, бг҃ъ тво́й сїѡ́не, въ ро́дъ и҆ ро́дъ. Сті́хъ: Хвалѝ дꙋшѐ моѧ̀ гдⷭ҇а, восхвалю̀ гдⷭ҇а въ животѣ̀ мое́мъ.</p>
<p>На лїтꙋргі́и прокі́менъ, гла́съ и҃:</p>
<p>Помоли́тесѧ и҆ воздади́те гдⷭ҇ви бг҃ꙋ на́шемꙋ.</p>
<p>И҆ ст҃ы̑мъ, гла́съ д҃: Ди́венъ бг҃ъ во ст҃ы́хъ свои́хъ:</p>
<p>А҆ллилꙋ́їа, гла́съ д҃:</p>
<p>Воззва́ша пра́веднїи, и҆ гдⷭ҇ь ᲂу҆слы́ша и҆́хъ.</p>
<p>Сті́хъ: Мно́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь.</p>
<p>Прича́стенъ: Хвали́те гдⷭ҇а съ нб҃съ:</p>
<p>Дрꙋгі́й: Ра́дꙋйтесѧ пра́веднїи ѡ҆ гдⷭ҇ѣ:</p>
<footer/>
</document>
