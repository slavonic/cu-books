<?xml version="1.0" encoding="utf-8"?>
<document lang="cu" xmlns="http://www.ponomar.net/culiturgical">
<p>[глⷡ҇а л҃д] Ѡ҆ житїѝ ѻ҆бщежи́тельнагѡ пребыва́нїѧ.</p>
<p>Вкра́тцѣ и҆ ѡ҆ нꙋ́жнѣйшихъ потре́бахъ, досто́итъ смотрѧ́ти настоѧ́телю ѻ҆би́тели, и҆ разсꙋжда́ти неизмѣ́ннѡ преда̑нїѧ ст҃ы́хъ и҆ бг҃оно́сныхъ ѻ҆тє́цъ, и҆ нача́льникѡвъ ѻ҆́бщагѡ житїѧ̀, ѡ҆ ꙗ҆́стїи и҆ питїѝ, ꙗ҆́коже ᲂу҆смотри́сѧ: ᲂу҆чи́ми є҆смы̀ ѿ ᲂу҆ста́ва ст҃ы́ѧ горы̀, ѡ҆ ма́лыхъ пра́здникахъ, ꙗ҆́коже глаго́летсѧ та́мѡ, пѣ́ти Бг҃ъ гдⷭ҇ь. ѡ҆ ꙗ҆́стїи же и҆ питїѝ, ꙗ҆́коже про́чїи пра́здники не разрѣша́ютъ, нижѐ па́ки ꙗ҆́кѡ пѡ́стныѧ сїѧ̑ ѿдава́ютъ. Сїѧ̑ же подоба́етъ, є҆гда̀ слꙋчи́тсѧ де́нь по́стенъ, и҆ ма́лъ пра́здникъ: влⷣчнїѧ же сїѧ̑ и҆ вели̑кїѧ слꙋ̑жбы, ре́кше хрⷭ҇то́ва ржⷭ҇тва̀, и҆ бг҃оѧвле́нїѧ, и҆ вели́кагѡ четвертка̀, и҆ вели́кїѧ сꙋббѡ́ты, и҆́нъ ѡ҆́бразъ слꙋ́жбы и҆́мꙋтъ.</p>
<footer/>
</document>
