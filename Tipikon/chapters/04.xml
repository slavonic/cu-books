<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а д҃] Ѡ҆ ст҃ѣ́мъ и҆мꙋ́щемъ полѷеле́й,</p>
<p>а҆́ще прилꙋчи́тсѧ въ недѣ́лю.</p>
<p>Въ сꙋббѡ́тꙋ ве́чера на ма́лѣй вече́рни пое́мъ, ꙗ҆́коже предписа́сѧ въ недѣ́лю бдѣ́нїѧ ст҃а́гѡ, ли́стъ і҃ на ѡ҆боро́тѣ. На вели́цѣй вече́рни, по каѳі́смѣ, На Гдⷭ҇и воззва́хъ стїхи̑ры воскрⷭ҇ны г҃, и҆ а҆нато́лїевъ а҃: и҆ ст҃а́гѡ, ѕ҃: Сла́ва, ст҃а́гѡ, И҆ ны́нѣ, бг҃оро́диченъ а҃-й гла́са. Вхо́дъ. Прокі́менъ днѐ: И҆ чтє́нїѧ ст҃а́гѡ, г҃. На лїті́и стїхи́ра хра́ма, и҆ ст҃а́гѡ а҆́ще и҆́мать. Сла́ва ст҃а́гѡ: И҆ ны́нѣ, бг҃оро́диченъ а҃-й, по гла́сꙋ ст҃а́гѡ. На стїхо́внѣ стїхи̑ры воскрⷭ҇ны гла́са. Сла́ва, ст҃а́гѡ: И҆ ны́нѣ бг҃оро́диченъ, по гла́сꙋ ст҃а́гѡ. На бл҃гослове́нїи хлѣ́бѡвъ, тропа́рь: Бцⷣе дв҃о: три́жды. На ᲂу҆́трени, на Бг҃ъ гдⷭ҇ь: тропа́рь воскрⷭ҇нъ, два́жды. Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ, по гла́сꙋ тропарѧ̀ ст҃а́гѡ По. каѳі́смѣхъ сѣда́льны воскрⷭ҇ны, и҆ съ бг҃оро́дичны и҆̀хъ, и҆ чте́нїе во є҆ѵⷢ҇лїи толково́мъ. Полѷеле́й ст҃а́гѡ, ѵ҆пакоѝ, и҆ сѣда́льны ст҃а́гѡ, по є҆ди́ножды. Сла́ва, сѣда́ленъ ст҃а́гѡ полѷеле́йный: И҆ ны́нѣ, бг҃оро́диченъ, и҆ чте́нїе ст҃а́гѡ. Степє́нна гла́са: и҆ прокі́менъ. Є҆ѵⷢ҇лїе воскрⷭ҇но. Воскрⷭ҇нїе хрⷭ҇то́во: ѱало́мъ н҃: стїхи́ра воскрⷭ҇на. Канѡ́нъ воскрⷭ҇нъ со і҆рмосо́мъ на д҃: и҆ крⷭ҇товоскрⷭ҇нъ на два̀: и҆ бцⷣы на два̀: и҆ ст҃а́гѡ на ѕ҃. А҆́ще ст҃а́гѡ два̀ канѡ́на: ѻ҆́ба канѡ́на на и҃, а҆ крⷭ҇товоскрⷭ҇нъ ѡ҆ставлѧ́емъ. По г҃-й пѣ́сни конда́къ и҆ і҆́косъ, и҆ сѣда́ленъ ст҃а́гѡ, два́жды: Сла́ва, и҆ ны́нѣ, бг҃оро́диченъ є҆гѡ̀, и҆ чте́нїе. По ѕ҃-й пѣ́сни конда́къ воскрⷭ҇нъ, и҆ і҆́косъ: И҆ чте́мъ про́логъ. На ѳ҃-й пѣ́сни пое́мъ Чⷭ҇тнѣ́йшꙋю: Свѣти́ленъ воскрⷭ҇нъ. Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ гла́са. На хвали́техъ стїхи̑ры воскрⷭ҇ны гла́са, на д҃: и҆ ст҃а́гѡ на д҃, и҆ со Сла́внымъ, съ припѣ́вы є҆гѡ̀ вече́рними. Сла́ва, стїхи́ра є҆ѵⷢ҇льскаѧ. И҆ ны́нѣ, Пребл҃гослове́нна є҆сѝ бцⷣе дв҃о: Славосло́вїе вели́кое. Тропа́рь воскрⷭ҇нъ то́чїю. Є҆ктєнїѝ: И҆ ѿпꙋ́стъ. И҆ и҆схожде́нїе, и҆ ѡ҆глаше́нїе, и҆ ча́съ а҃ въ притво́рѣ. На а҃-мъ часѣ̀ тропа́рь воскрⷭ҇нъ: Сла́ва, ст҃а́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ, конда́къ ст҃а́гѡ. На про́чихъ же, конда́къ воскрⷭ҇нъ, и҆ ст҃а́гѡ, премѣнѧ́юще глаго́лемъ. На лїтꙋргі́и бл҃жє́нна гла́са, на ѕ҃: И҆ ст҃а́гѡ, пѣ́снь г҃, на д҃. По вхо́дѣ тропа́рь, и҆ конда́къ, ꙗ҆́коже предписа́сѧ во главѣ̀ г҃: прилага́емъ же тропа́рь и҆ конда́къ, и҆ хра́ма ст҃а́гѡ.</p>
<footer/>
</document>
