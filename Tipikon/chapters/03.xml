<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а г҃] Ѡ҆ ст҃ѣ́мъ и҆мꙋ́щемъ бдѣ́нїе,</p>
<p>а҆́ще прилꙋчи́тсѧ въ недѣ́лю.</p>
<p>Въ сꙋббѡ́тꙋ ве́чера, на ма́лѣй вече́рни, на Гдⷭ҇и воззва́хъ, стїхи̑ры воскрⷭ҇ны д҃: Сла́ва, ст҃а́гѡ: И҆ ны́нѣ, бг҃оро́диченъ гла́са ма́лыѧ вече́рни. На стїхо́внѣ є҆ди́нъ сті́хъ воскрⷭ҇нъ: и҆ ст҃а́гѡ стїхо́вна вели́кїѧ вече́рни, съ припѣ́вы и҆́хъ. Сла́ва, ст҃а́гѡ: И҆ ны́нѣ, бг҃оро́диченъ, въ то́йже гла́съ. По Ны́нѣ ѿпꙋща́еши: и҆ по Ѻ҆́ч҃е на́шъ, тропа́рь воскрⷭ҇нъ. Сла́ва, ст҃а́гѡ. И҆ ны́нѣ, бг҃оро́диченъ пе́рвый, по гла́сꙋ тропарѧ̀ ст҃а́гѡ: На вели́цѣй вече́рни предначина́тельный ѱало́мъ, съ припѣ́вы є҆гѡ̀. По ѻ҆бы́чной стїхоло́гїи, На Гдⷭ҇и воззва́хъ, поста́вимъ стїхѡ́въ і҃: и҆ пое́мъ стїхи̑ры воскрⷭ҇ны гла́са, трѝ: и҆ а҆нато́лїевъ є҆ди́нъ: и҆ ст҃а́гѡ ѕ҃. Сла́ва, ст҃а́гѡ: И҆ ны́нѣ, бг҃оро́диченъ пе́рвый, гла́са. Вхо́дъ, прокі́менъ, и҆ чтє́нїѧ ст҃а́гѡ г҃. На лїті́и стїхи́ра хра́ма, и҆ ст҃а́гѡ стїхи̑ры: Сла́ва, ст҃а́гѡ: И҆ ны́нѣ, бг҃оро́диченъ, въ то́йже гла́съ, ѿ стїхо́вныхъ пое́мыхъ въ недѣ́лю. На стїхо́внѣ стїхи̑ры воскрⷭ҇ны: Сла́ва, ст҃а́гѡ: И҆ ны́нѣ, бг҃оро́диченъ въ то́йже гла́съ. На бл҃гослове́нїи хлѣ́бѡвъ тропа́рь, Бцⷣе дв҃о, два́жды: И҆ ст҃а́гѡ, є҆ди́ножды: и҆ чте́нїе. На ᲂу҆́трени, на Бг҃ъ гдⷭ҇ь, тропа́рь воскрⷭ҇нъ, два́жды. Сла́ва, ст҃а́гѡ: И҆ ны́нѣ, бг҃оро́диченъ пе́рвый, по гла́сꙋ тропарѧ̀ ст҃а́гѡ. По каѳі́смахъ, сѣда́льны воскрⷭ҇ны, съ припѣ́вы, и҆ бг҃оро́дичны и҆́хъ, настоѧ́щагѡ гла́са. И҆ чте́нїе во є҆ѵⷢ҇лїи. По полѷеле́и, тропарѝ: А҆́гг҃льскїй собо́ръ: Та́же ѵ҆пакоѝ гла́са, и҆ сѣда́льны ѻ҆́ба ст҃а́гѡ. Сла́ва, полѷеле́йный сѣда́ленъ: И҆ ны́нѣ, бг҃оро́диченъ є҆гѡ̀: И҆ чте́нїе ст҃а́гѡ. Степє́нна гла́са, и҆ прокі́менъ: Всѧ́кое дыха́нїе: є҆ѵⷢ҇лїе воскрⷭ҇но. Воскрⷭ҇нїе хрⷭ҇то́во: и҆ ѱало́мъ н҃, и҆ цѣлова́нїе є҆ѵⷢ҇лїа по ѻ҆бы́чаю. Сла́ва, Мл҃твами а҆пⷭ҇лъ: И҆ ны́нѣ, Мл҃твами бцⷣы: И҆ стїхи́ра воскрⷭ҇на, и҆ про́чее. Канѡ́нъ воскрⷭ҇нъ со і҆рмосо́мъ на д҃: и҆ бцⷣы на в҃: и҆ ст҃а́гѡ на и҃. Катава́сїа, ꙗ҆́коже и҆́мать ᲂу҆ста́въ. По г҃-й пѣ́сни конда́къ и҆ і҆́косъ ст҃а́гѡ, и҆ сѣда́ленъ є҆гѡ̀ два́жды: Сла́ва, и҆ ны́нѣ бг҃оро́диченъ, и҆ чте́нїе. По ѕ҃-й пѣ́сни конда́къ воскрⷭ҇нъ, и҆ і҆́косъ. И҆ чте́мъ про́логъ. На ѳ҃-й пѣ́сни пое́мъ Чⷭ҇тнѣ́йшꙋю: Свѣти́ленъ воскрⷭ҇нъ: Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ. На хвали́техъ стїхи̑ры воскрⷭ҇ны, д҃: и҆ ст҃а́гѡ, со Сла́внымъ д҃: съ припѣ́вы и҆́хъ вече́рними. Сла́ва, стїхи́ра є҆ѵⷢ҇льскаѧ: И҆ ны́нѣ, Пребл҃гослове́нна є҆сѝ бцⷣе дв҃о: Славосло́вїе вели́кое. По трист҃о́мъ тропа́рь воскрⷭ҇нъ то́чїю, є҆ктєнїѝ, и҆ ѿпꙋ́стъ. И҆ и҆схожде́нїе ѻ҆бы́чное въ притво́ръ. И҆ пое́мъ стїхи́рꙋ ст҃а́гѡ. Є҆гда́ же є҆леепома́занїе быва́етъ, глаго́летсѧ и҆ мл҃тва: Влⷣко многомлⷭ҇тиве: ꙗ҆́кѡ предписа́сѧ на вели́цѣй вече́рни. И҆ ѡ҆глаше́нїе стꙋді́тово, и҆ ча́съ а҃-й. На часѣ́хъ тропа́рь воскрⷭ҇нъ: Сла́ва, ст҃а́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ ст҃а́гѡ. На про́чихъ же премѣнѧ́юще глаго́лемъ. На лїтꙋргі́и, бл҃жє́нна гла́са, на ѕ҃: и҆ ст҃а́гѡ пѣ́снь г҃-ѧ, на д҃. По вхо́дѣ тропа́рь воскрⷭ҇нъ и҆ хра́ма бцⷣы, и҆дѣ́же хра́мъ є҆ѧ̀: и҆ ст҃а́гѡ. Конда́къ воскрⷭ҇нъ: Сла́ва, ст҃а́гѡ: И҆ ны́нѣ, бцⷣы хра́ма. А҆́ще ли нѝ: И҆ ны́нѣ, Предста́тельство хрⷭ҇тїа́нъ: [Тропари́ же и҆ кондакѝ храмѡ́мъ ст҃ы́хъ въ сїѧ̑ дни̑ не глаго́лютсѧ] Прокі́менъ, а҆пⷭ҇лъ, а҆ллилꙋ́їа, є҆ѵⷢ҇лїе и҆ прича́стенъ, пре́жде воскрⷭ҇нъ, та́же ст҃а́гѡ.</p>
<p>Чи́нъ бл҃гослове́нїѧ ко́лѷва,</p>
<p>сі́есть кꙋтїѝ и҆лѝ варе́ныѧ пшени́цы съ ме́домъ смѣ́шенныѧ, и҆ разли́чными сла́дкими ѻ҆вощьмѝ ᲂу҆кра́шенныѧ, въ че́сть и҆ па́мѧть гдⷭ҇скихъ пра́здникѡвъ, и҆лѝ ст҃ы́хъ бж҃їихъ въ цр҃ковь приноси́мыѧ.</p>
<p>Принесе́нꙋ бы́вшꙋ ко́лѷвꙋ въ цр҃ковь: А҆́ще на вече́рни, по Ны́нѣ ѿпꙋща́еши: Трист҃о́е. По Ѻ҆́ч҃е на́шъ: тропа́рь. Сла́ва, и҆ ны́нѣ, бг҃оро́диченъ, по гла́сꙋ тропарѧ̀ ст҃а́гѡ. А҆́ще же на лїтꙋргі́и, по заамвѡ́ннѣй мл҃твѣ пое́тсѧ тропа́рь и҆ конда́къ ст҃а́гѡ. Дїа́конъ покади́въ глаго́летъ: Гдⷭ҇ꙋ помо́лимсѧ. Ли́къ, Гдⷭ҇и поми́лꙋй. Сщ҃е́нникъ ста́въ над̾ ко́лѷвомъ глаго́летъ мл҃твꙋ сїю̀: Всѧ̑ соверши́вый сло́вомъ твои́мъ гдⷭ҇и: зрѝ въ слꙋже́бникѣ. Ли́къ, А҆ми́нь. И҆ а҆́ще на вече́рни, дїа́конъ: Премꙋ́дрость. Ли́къ, Бл҃гословѝ. Сщ҃е́нникъ: Сы́й бл҃гослове́нъ: И҆ про́чее до ѿпꙋ́ста. А҆́ще же на лїтꙋргі́и, пое́тъ ли́къ: Бꙋ́ди и҆́мѧ гдⷭ҇не, три́жды. и҆ ѱало́мъ: Бл҃гословлю̀ гдⷭ҇а: Разда́въ же а҆нті́дѡръ, твори́тъ ѻ҆бы́чный ѿпꙋ́стъ лїтꙋргі́и.</p>
<footer/>
</document>
