<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а ѕ҃і] Ѡ҆ свѣти́льнахъ на ᲂу҆́трени.</p>
<p>По ѳ҃-й пѣ́сни, по́слѣ досто́йна, ка́кѡ глаго́лютсѧ въ седми́цѣ, кромѣ̀ недѣ́ли.</p>
<p>Свѣти́ленъ ѻ҆ктѡ́иха, Сла́ва, и҆ ны́нѣ, бг҃оро́диченъ є҆гѡ̀. А҆́ще ли бꙋ́детъ въ мине́и свѣти́ленъ ст҃а́гѡ, рцы̀ є҆го̀ на Сла́вꙋ, по́слѣ дневна́гѡ свѣти́льна: И҆ ны́нѣ, бг҃оро́диченъ є҆гѡ̀. А҆́ще ли бꙋ́детъ въ мине́и два̀ ст҃ы́хъ, и҆ свѣти́льна два̀: И҆ глаго́лемъ пе́рвый ѻ҆ктѡ́иха, та́же ст҃а́гѡ: Сла́ва, дрꙋга́гѡ ст҃а́гѡ. И҆ ны́нѣ, бг҃оро́диченъ є҆гѡ̀. А҆́ще ли среда̀, и҆ пѧто́къ. И҆ ны́нѣ, крⷭ҇тобг҃оро́диченъ ѻ҆ктѡ́иха. Въ сꙋббѡ́тꙋ же а҆́ще и҆́мать рѧдовы́й ст҃ы́й, по ѳ҃-й пѣ́сни свѣти́ленъ глаго́лемъ ст҃а́гѡ пре́жде мине́и: Та́же, Сла́ва, ѻ҆ктѡ́иха: И҆ ны́нѣ, бг҃оро́диченъ є҆гѡ̀. Си́це глаго́лютсѧ свѣти́льны, є҆гда̀ ѻ҆ктѡ́ихъ съ мине́ею пое́тсѧ.</p>
</document>
