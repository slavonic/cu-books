<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p>[глⷡ҇а є҃] Ѡ҆ ст҃ѣ́мъ пое́момъ на ѕ҃.</p>
<p>А҆́ще бꙋ́детъ въ недѣ́лю, не и҆мѣ́ѧй полѷеле́а.</p>
<p>Въ сꙋббѡ́тꙋ ве́чера, на вели́цѣй вече́рни, по каѳі́смѣ: На Гдⷭ҇и воззва́хъ, стїхи̑ры воскрⷭ҇ны, г҃: и҆ а҆натѡ́лїевы, г҃: и҆ ст҃а́гѡ, д҃. Сла́ва, ст҃а́гѡ: И҆ ны́нѣ, бг҃оро́диченъ пе́рвый гла́са. Вхо́дъ. Прокі́менъ днѐ, и҆ є҆ктенїа̀, Рце́мъ всѝ: На лїті́и стїхи́ра хра́ма: Сла́ва, ст҃а́гѡ, а҆́ще и҆́мать. А҆́ще же нѝ, Сла́ва, и҆ ны́нѣ, бг҃оро́диченъ. [А҆́ще же и҆́мать ст҃ы́й славосло́вїе, пое́мъ стїхо́внꙋ є҆гѡ̀ въ лїті́ю.] И҆ ѻ҆бы̑чныѧ мл҃твы лїті́и. На стїхо́внѣ стїхи̑ры воскрⷭ҇ны. Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ, по гла́сꙋ ст҃а́гѡ. И҆ про́чее бдѣ́нїѧ по ѻ҆бы́чаю. На ᲂу҆́трени, на Бг҃ъ гдⷭ҇ь, тропа́рь воскрⷭ҇нъ, два́жды. Сла́ва, ст҃а́гѡ: И҆ ны́нѣ, бг҃оро́диченъ пе́рвый, по гла́сꙋ тропарѧ̀ ст҃а́гѡ, и҆ про́чее и҆ до канѡ́на воскрⷭ҇но. Канѡ́нъ воскрⷭ҇нъ со і҆рмосо́мъ на д҃: и҆ крⷭ҇товоскрⷭ҇нъ на два̀: и҆ бцⷣы на два̀: и҆ ст҃а́гѡ на ѕ҃. Катава́сїа по ᲂу҆ста́вꙋ. По г҃-й пѣ́сни конда́къ и҆ і҆́косъ, и҆ сѣда́ленъ ст҃а́гѡ, два́жды, и҆ бг҃оро́диченъ є҆гѡ̀. И҆ чте́нїе ст҃а́гѡ. По ѕ҃-й пѣ́сни конда́къ воскрⷭ҇нъ, и҆ і҆́косъ: и҆ чте́мъ про́логъ. На ѳ҃-й пѣ́сни пое́мъ: Чⷭ҇тнѣ́йшꙋю: Свѣти́ленъ воскрⷭ҇нъ: Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ гла́са. На хвали́техъ стїхи̑ры воскрⷭ҇ны д҃, и҆ ст҃а́гѡ со Сла́внымъ, д҃. А҆́ще ли не и҆́мать ст҃ы́й на хвали́техъ стїхи́ръ, пое́мъ стїхи̑ры воскрⷭ҇ны по ѻ҆бы́чаю. Сла́ва, стїхи́ра є҆ѵⷢ҇льскаѧ: И҆ ны́нѣ, Пребл҃гослове́нна є҆сѝ бцⷣе дв҃о: Славосло́вїе вели́кое, тропа́рь воскрⷭ҇нъ то́чїю. Є҆ктєнїѝ ѻ҆́бѣ, и҆ ѿпꙋ́стъ, и҆ ѡ҆глаше́нїе: и҆ ча́съ а҃-й въ притво́рѣ. На а҃-мъ часѣ̀ тропа́рь воскрⷭ҇нъ: Сла́ва, ст҃а́гѡ: И҆ ны́нѣ, бг҃оро́диченъ часѡ́въ. По трист҃о́мъ конда́къ воскрⷭ҇нъ, и҆ про́чее. [А҆́ще и҆́мать ст҃ы́й славосло́вїе, по трист҃о́мъ конда́къ ст҃а́гѡ: На про́чихъ же часѣ́хъ, конда́къ воскрⷭ҇нъ и҆ ст҃а́гѡ премѣнѧ́юще глаго́лемъ,] и҆ ѿпꙋ́стъ. На лїтꙋргі́и бл҃жє́нна гла́са, на ѕ҃: и҆ ст҃а́гѡ пѣ́снь г҃-ѧ, на д҃. По вхо́дѣ тропа́рь воскрⷭ҇нъ, и҆ хра́ма бцⷣы, и҆дѣ́же хра́мъ є҆ѧ̀: та́же хра́ма ст҃а́гѡ: посе́мъ рѧдова́гѡ ст҃а́гѡ. А҆́ще ли є҆́сть дрꙋгі́й ст҃ы́й, и҆ тропа́рь є҆мꙋ̀ прилꙋчи́тсѧ, глаго́лемъ тропа́рь и҆ дрꙋга́гѡ ст҃а́гѡ. Та́же конда́къ воскрⷭ҇нъ и҆ хра́ма: Сла́ва, конда́къ дневна́гѡ ст҃а́гѡ, И҆ ны́нѣ, бцⷣы хра́ма. А҆́ще ли хра́ма бцⷣы нѣ́сть: Сла́ва, конда́къ рѧдова́гѡ ст҃а́гѡ: И҆ ны́нѣ, Предста́тельство хрⷭ҇тїа́нъ: Прокі́менъ, а҆пⷭ҇лъ, а҆ллилꙋ́їа, є҆ѵⷢ҇лїе, и҆ прича́стенъ, пре́жде воскрⷭ҇нъ, и҆ пото́мъ ст҃а́гѡ.</p>
<p>[зрѝ] Подоба́етъ вѣ́дати: Ꙗ҆́кѡ стїхоло́гїа, си́рѣчь каѳі́сма, въ недѣ́лю ве́чера никогда́же быва́етъ. Та́кожде и҆ на гдⷭ҇скїѧ пра́здники, и҆ вели́кихъ ст҃ы́хъ, и҆лѝ въ хра́мѣ ст҃а́гѡ, и҆лѝ ст҃ы́ѧ: ꙗ҆́вѣ ꙗ҆́кѡ въ ни́хже быва́ютъ бдѣ̑нїѧ. Є҆гда́ же прилꙋчи́тсѧ бдѣ́нїе, кромѣ̀ сꙋббѡ́ты ве́чера, стїхологисꙋ́емъ: Бл҃же́нъ мꙋ́жъ а҃-й а҆нтїфѡ́нъ. Въ сꙋббѡ́тꙋ же ве́чера стїхологисꙋ́емъ всю̀ каѳі́смꙋ: Бл҃же́нъ мꙋ́жъ:</p>
</document>
