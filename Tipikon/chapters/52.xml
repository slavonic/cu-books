<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p><small>[глⷡ҇а н҃в] Ѡ҆ ѿпꙋсти́тельныхъ тропарѧ́хъ и҆ кондака́хъ, </small></p>
<p><footnote lang="cu">комм.</footnote> ка́кѡ глаго́лати въ седми̑чныѧ дни̑, кромѣ̀ предпра́зднства и҆ попра́зднства, и҆ вели́кихъ ст҃ы́хъ, и҆мꙋ́щихъ бдѣ́нїе и҆лѝ полѷеле́й, во ве́сь го́дъ: на вече́рнѧхъ, и҆ повече́рїѧхъ, и҆ на ᲂу҆́трени на Бг҃ъ гдⷭ҇ь, и҆ по Бл҃го є҆́сть, и҆ на часѣ́хъ, и҆ на лїтꙋргі́и по вхо́дѣ.</p>
<p>Въ недѣ́лю ве́чера, По Ны́нѣ ѿпꙋща́еши, и҆ по трист҃о́мъ, глаго́лемъ тропа́рь ст҃а́гѡ: Сла́ва, и҆ ны́нѣ, бг҃оро́диченъ, по гла́сꙋ тропарѧ̀ ѿ ме́ньшихъ. А҆́ще ли слꙋча́тсѧ <anchor type="folio" number="504" label="ф҃д"/> два̀ ст҃ы́хъ, и҆ и҆мѣ́ютъ ѻ҆́ба тропарѝ, и҆ глаго́лемъ пре́жде тропа́рь ст҃а́гѡ пе́рвагѡ. Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ ѿ ме́ньшихъ, по гла́сꙋ дрꙋга́гѡ тропарѧ̀.</p>
<p>Въ тꙋ́южде недѣ́лю, на повече́рїи, По Досто́йно, и҆ по трист҃о́мъ, глаго́лемъ тропа́рь хра́ма хрⷭ҇то́ва, и҆лѝ бцⷣы, пото́мъ днѐ, Нбⷭ҇ныхъ во́инствъ: та́же хра́ма ст҃а́гѡ: посе́мъ: Бж҃е ѻ҆тє́цъ на́шихъ: и҆ И҆́же во все́мъ мі́рѣ: Сла́ва: конда́къ, Со ст҃ы́ми ᲂу҆поко́й: И҆ ны́нѣ, Мл҃твами гдⷭ҇и всѣ́хъ ст҃ы́хъ: [зрѝ] А҆́ще же нѣ́сть хра́ма хрⷭ҇то́ва, и҆ бцⷣы, глаго́лемъ пре́жде тропа́рь днѐ, Нбⷭ҇ныхъ во́инствъ: и҆ хра́ма ст҃а́гѡ: посе́мъ, Бж҃е ѻ҆тє́цъ на́шихъ: и҆ И҆́же во все́мъ мі́рѣ: Сла́ва, Со ст҃ы́ми ᲂу҆поко́й: И҆ ны́нѣ, Мл҃твами гдⷭ҇и:</p>
<p>Въ понедѣ́льникъ на ᲂу҆́трени, На Бг҃ъ гдⷭ҇ь, глаго́лемъ тропа́рь ст҃а́гѡ, два́жды: Сла́ва, и҆ ны́нѣ, бг҃оро́диченъ, ѿ ме́ньшихъ, по гла́сꙋ тропарѧ̀ ст҃а́гѡ. [зрѝ] А҆́ще слꙋчи́тсѧ дрꙋгі́й ст҃ы́й и҆мѣ́ѧй тропа́рь, И҆ глаго́лемъ тропа́рь пе́рвагѡ ст҃а́гѡ: два́жды. Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ, по гла́сꙋ дрꙋга́гѡ тропарѧ̀, ѿ ме́ньшихъ. По Бл҃го є҆́сть, тропа́рь глаго́лемъ, ꙗ҆́коже ᲂу҆каза́сѧ въ недѣ́лю ве́чера.</p>
<p>На часѣ́хъ глаго́лемъ, Тропа́рь, ст҃а́гѡ. И҆ ны́нѣ, бг҃оро́диченъ часѡ́въ. По трист҃о́мъ, конда́къ ст҃а́гѡ. Си́це на всѣ́хъ часѣ́хъ тропарѝ и҆ кондакѝ глаго́лемъ. [зрѝ] А҆́ще слꙋчи́тсѧ дрꙋгі́й ст҃ы́й и҆мѣ́ѧй тропа́рь и҆ конда́къ: И҆ глаго́лемъ на а҃-мъ часѣ̀ тропа́рь а҃-гѡ ст҃а́гѡ, Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ а҃-гѡ ст҃а́гѡ. На г҃-мъ часѣ̀, тропа́рь глаго́лемъ а҃-гѡ ст҃а́гѡ: Сла́ва, дрꙋга́гѡ ст҃а́гѡ: И҆ ны́нѣ, <anchor type="folio" number="504v" label="ф҃д ѡ҆б."/> бг҃оро́диченъ часѡ́въ. По Ѻ҆́ч҃е на́шъ: конда́къ дрꙋга́гѡ ст҃а́гѡ. Та́кожде и҆ на про́чихъ часѣ́хъ глаго́лемъ тропарѝ: Кондаки́ же глаго́лемъ премѣнѧ́юще. [зрѝ] А҆́ще ли дрꙋгі́й ст҃ы́й не и҆́мать кондака̀, и҆ глаго́лемъ конда́къ по Ѻ҆́ч҃е на́шъ: є҆ди́нагѡ ст҃а́гѡ на всѣ́хъ часѣ́хъ.</p>
<p>[зрѝ] На лїтꙋргі́и по вхо́дѣ, Глаго́лемъ тропа́рь хра́ма хрⷭ҇то́ва, и҆лѝ бцⷣы, и҆ днѐ: Нбⷭ҇ныхъ во́инствъ: посе́мъ тропа́рь ст҃а́гѡ рѧдова́гѡ. А҆́ще ли бꙋ́детъ дрꙋгі́й ст҃ы́й и҆мѣ́ѧй тропа́рь, глаго́лемъ тропа́рь и҆ дрꙋга́гѡ ст҃а́гѡ. Посе́мъ конда́къ хра́ма хрⷭ҇то́ва и҆ днѐ, А҆рхїстрати́зи бж҃їи: та́же ст҃а́гѡ рѧдова́гѡ. А҆́ще ли бꙋ́детъ дрꙋгі́й ст҃ы́й и҆мѣ́ѧй конда́къ, глаго́лемъ и҆ дрꙋга́гѡ ст҃а́гѡ: Сла́ва, Со ст҃ы́ми ᲂу҆поко́й: И҆ ны́нѣ, хра́ма бцⷣы. [зрѝ] А҆́ще ли гдѣ̀ нѣ́сть хра́ма бцⷣы, И҆ ны́нѣ, хра́ма хрⷭ҇то́ва. [зрѝ] А҆ и҆дѣ́же нѣ́сть хра́ма хрⷭ҇то́ва, и҆ бцⷣы, глаго́лемъ по вхо́дѣ тропарѝ си́це, пре́жде тропа́рь днѐ: Нбⷭ҇ныхъ во́инствъ: и҆ хра́ма ст҃а́гѡ. та́же ст҃а́гѡ рѧдова́гѡ, и҆ дрꙋга́гѡ ст҃а́гѡ, а҆́ще є҆́сть. Та́же конда́къ днѐ, и҆ конда́къ хра́ма ст҃а́гѡ, и҆ ст҃а́гѡ рѧдова́гѡ. Сла́ва, Со ст҃ы́ми ᲂу҆поко́й: И҆ ны́нѣ, бцⷣы, Предста́тельство хрⷭ҇тїа́нъ:</p>
<p>А҆ и҆дѣ́же нѣ́сть лїтꙋргі́и, Глаго́лемъ на часѣ́хъ, по Ѡ҆сла́би, ѡ҆ста́ви, по Ѻ҆́ч҃е на́шъ, конда́къ хра́ма хрⷭ҇то́ва, и҆ днѐ: та́же ст҃а́гѡ рѧдова́гѡ, и҆ дрꙋга́гѡ ст҃а́гѡ, а҆́ще є҆́сть: Сла́ва, Со ст҃ы́ми ᲂу҆поко́й: И҆ ны́нѣ, хра́ма бцⷣы. [зрѝ] А҆ и҆дѣ́же нѣ́сть хра́ма бцⷣы, глаго́лемъ конда́къ днѐ, А҆рхїстрати́зи: и҆ хра́ма ст҃а́гѡ, и҆ ст҃а́гѡ рѧдова́гѡ, и҆ дрꙋга́гѡ ст҃а́гѡ. Сла́ва, Со ст҃ы́ми ᲂу҆поко́й: И҆ ны́нѣ, хра́ма хрⷭ҇то́ва. [зрѝ] А҆ и҆дѣ́же нѣ́сть хра́ма хрⷭ҇то́ва, и҆ бцⷣы, глаго́лемъ, И҆ ны́нѣ, Предста́тельство хрⷭ҇тїа́нъ:</p>
<p><anchor type="folio" number="505" label="ф҃є"/><small>Въ понедѣ́льникъ ве́чера. </small></p>
<p>По Ны́нѣ ѿпꙋща́еши, и҆ по трист҃о́мъ глаго́лемъ тропа́рь ст҃а́гѡ. Сла́ва, и҆ ны́нѣ, бг҃оро́диченъ по гла́сꙋ тропарѧ̀ ст҃а́гѡ. [зрѝ] А҆́ще ли слꙋча́тсѧ два̀ ст҃ы́хъ, и҆мꙋ́ще два̀ тропарѧ̀, и҆ глаго́лемъ пре́жде тропа́рь а҃-гѡ ст҃а́гѡ. Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ ѿ ме́ньшихъ, по гла́сꙋ послѣ́днѧгѡ тропарѧ̀.</p>
<p>[зрѝ] Въ то́йже понедѣ́льникъ на повече́рїи, По Досто́йно, и҆ по трист҃о́мъ, глаго́лемъ тропа́рь хра́ма хрⷭ҇то́ва, и҆лѝ бцⷣы: посе́мъ днѐ: Па́мѧть првⷣнагѡ: та́же тропа́рь хра́ма ст҃а́гѡ. посе́мъ, Бж҃е ѻ҆тє́цъ на́шихъ: и҆ И҆́же во все́мъ мі́рѣ: Сла́ва, конда́къ, Со ст҃ы́ми ᲂу҆поко́й: И҆ ны́нѣ, бг҃оро́диченъ, Мл҃твами гдⷭ҇и: [зрѝ] А҆ и҆дѣ́же нѣ́сть хра́ма хрⷭ҇то́ва, и҆ бцⷣы, глаго́лемъ пре́жде тропа́рь днѐ, Па́мѧть првⷣнагѡ: и҆ хра́ма ст҃а́гѡ. посе́мъ, Бж҃е ѻ҆тє́цъ на́шихъ: и҆ И҆́же во все́мъ мі́рѣ: Сла́ва: конда́къ, Со ст҃ы́ми ᲂу҆поко́й: И҆ ны́нѣ, Мл҃твами гдⷭ҇и:</p>
<p>[зрѝ] А҆́ще ли хра́мъ і҆ѡа́нна прⷣте́чи, И҆ хра́ма прⷣте́чева, всѣ́хъ є҆гѡ̀ пра́здникѡвъ тропаре́й не глаго́лемъ, зане́же глаго́летсѧ тропа́рь днѐ, є҆мꙋ́же прⷣте́чи.</p>
<p>Во вто́рникъ на ᲂу҆́трени, На Бг҃ъ гдⷭ҇ь, тропа́рь ст҃а́гѡ, два́жды. Сла́ва, и҆ ны́нѣ, бг҃оро́диченъ ѿ ме́ньшихъ, во гла́съ тропарѧ̀ ст҃а́гѡ. [зрѝ] А҆́ще ли слꙋчи́тсѧ дрꙋгі́й ст҃ы́й, и҆мѣ́ѧй тропа́рь: И҆ глаго́лемъ тропа́рь а҃-гѡ ст҃а́гѡ, два́жды. Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ ѿ ме́ньшихъ по гла́сꙋ послѣ́днѧгѡ тропарѧ̀. По Бл҃го є҆́сть, тропа́рь глаго́лемъ ꙗ҆́коже въ понедѣ́льникъ на вече́рни.</p>
<p><anchor type="folio" number="505v" label="ф҃є ѡ҆б."/>На а҃-мъ часѣ̀, Тропа́рь ст҃а́гѡ: И҆ ны́нѣ, бг҃оро́диченъ часѡ́въ. По трист҃о́мъ конда́къ ст҃а́гѡ. [зрѝ] А҆́ще ли слꙋчи́тсѧ дрꙋгі́й ст҃ы́й и҆мѣ́ѧй тропа́рь и҆ конда́къ, и҆ глаго́лемъ тропа́рь а҃-гѡ ст҃а́гѡ. Сла́ва, дрꙋга́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ а҃-гѡ ст҃а́гѡ. На г҃-мъ часѣ̀, тропа́рь а҃- гѡ ст҃а́гѡ: Сла́ва, дрꙋга́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ дрꙋга́гѡ ст҃а́гѡ. Та́коже и҆ на про́чихъ часѣ́хъ глаго́лемъ тропарѝ: Кондаки́ же глаго́лемъ премѣнѧ́юще. [зрѝ] А҆́ще ли дрꙋгі́й ст҃ы́й не и҆́мать кондака̀, и҆ глаго́лемъ конда́къ, по Ѻ҆́ч҃е на́шъ: є҆ди́нагѡ ст҃а́гѡ на всѣ́хъ часѣ́хъ.</p>
<p>На лїтꙋргі́и по вхо́дѣ, Глаго́лемъ тропа́рь хра́ма хрⷭ҇то́ва, и҆лѝ бцⷣы, пото́мъ днѐ: Па́мѧть првⷣнагѡ: и҆ тропа́рь ст҃а́гѡ рѧдова́гѡ, и҆ дрꙋга́гѡ ст҃а́гѡ, а҆́ще є҆́сть. посе́мъ конда́къ хра́ма хрⷭ҇то́ва, та́же днѐ. Прⷪ҇ро́че бж҃їй: и҆ конда́къ хра́ма ст҃а́гѡ: и҆ ст҃а́гѡ рѧдова́гѡ. А҆́ще ли є҆́сть, и҆ дрꙋга́гѡ ст҃а́гѡ конда́къ, глаго́ли є҆го̀. Сла́ва, Со ст҃ы́ми ᲂу҆поко́й: И҆ ны́нѣ, хра́ма бцⷣы. [зрѝ] А҆ и҆дѣ́же нѣ́сть хра́ма хрⷭ҇то́ва, и҆ бцⷣы, глаго́лемъ по вхо́дѣ тропарѝ си́це: пре́жде тропа́рь днѐ: Па́мѧть првⷣнагѡ: и҆ хра́ма ст҃а́гѡ: та́же ст҃а́гѡ рѧдова́гѡ, и҆ дрꙋга́гѡ ст҃а́гѡ, а҆́ще є҆́сть. Та́же конда́къ днѐ, и҆ хра́ма ст҃а́гѡ и҆ ст҃а́гѡ рѧдова́гѡ: Сла́ва, Со ст҃ы́ми ᲂу҆поко́й: И҆ ны́нѣ, Предста́тельство хрⷭ҇тїа́нъ:</p>
<p>А҆ и҆дѣ́же нѣ́сть лїтꙋргі́и, На часѣ́хъ, по Ѡ҆сла́би, ѡ҆ста́ви: и҆ по Ѻ҆́ч҃е на́шъ: конда́къ хра́ма хрⷭ҇то́ва, и҆ днѐ, та́же ст҃а́гѡ рѧдова́гѡ, и҆ дрꙋга́гѡ ст҃а́гѡ, а҆́ще є҆́сть. Сла́ва, Со ст҃ы́ми ᲂу҆поко́й: И҆ ны́нѣ, хра́ма бцⷣы. [зрѝ] А҆ и҆дѣ́же нѣ́сть хра́ма бцⷣы, глаго́лемъ конда́къ днѐ: Прⷪ҇ро́че бж҃їй и҆ прⷣте́че: и҆ хра́ма ст҃а́гѡ: та́же, ст҃а́гѡ рѧдова́гѡ: и҆ дрꙋга́гѡ ст҃а́гѡ, а҆́ще є҆́сть. Сла́ва, Со ст҃ы́ми ᲂу҆поко́й: <anchor type="folio" number="506" label="ф҃ѕ"/> И҆ ны́нѣ, хра́ма хрⷭ҇то́ва: А҆ и҆дѣ́же нѣ́сть хра́ма хрⷭ҇то́ва, и҆ бцⷣы, глаго́лемъ: И҆ ны́нѣ, Предста́тельство хрⷭ҇тїа́нъ:</p>
<p>Во хра́мѣ же прⷣте́чевѣ: Конда́къ хра́ма є҆гѡ̀ во вто́рникъ на лїтꙋргі́и, по вхо́дѣ, и҆лѝ на часѣ́хъ, по Ѡ҆сла́би, ѡ҆ста́ви, не глаго́лемъ: зане́же глаго́летсѧ конда́къ днѐ прⷣте́чи же.</p>
<p><small>Во вто́рникъ ве́чера.</small></p>
<p>По ны́нѣ ѿпꙋща́еши, и҆ по трист҃о́мъ, глаго́лемъ тропа́рь ст҃а́гѡ: Сла́ва, и҆ ны́нѣ, крⷭ҇тобг҃оро́диченъ по гла́сꙋ. [зрѝ] А҆́ще ли слꙋча́тсѧ два̀ ст҃ы́хъ, и҆мꙋ́ще тропарѝ: И҆ глаго́лемъ пре́жде тропа́рь, пе́рвагѡ ст҃а́гѡ: Сла́ва, дрꙋга́гѡ, И҆ ны́нѣ, крⷭ҇тобг҃оро́диченъ.</p>
<p>На повече́рїи, по Досто́йно и҆ по трист҃о́мъ, Глаго́лемъ тропа́рь днѐ: Сп҃сѝ гдⷭ҇и лю́ди твоѧ̑: и҆ хра́ма бцⷣы, и҆ хра́ма ст҃а́гѡ. та́же, Бж҃е ѻ҆тє́цъ на́шихъ: и҆ И҆́же во все́мъ мі́рѣ: Сла́ва, Со ст҃ы́ми ᲂу҆поко́й: И҆ ны́нѣ, Мл҃твами гдⷭ҇и: Внима́й: хрⷭ҇то́ва бо хра́ма, во вто́рникъ на повече́рїи, та́кожде и҆ въ четверто́къ на повече́рїи, тропарѧ̀ и҆ кондака̀ во ве́сь го́дъ не глаго́лемъ, зане́же глаго́летсѧ тропа́рь днѐ: Сп҃сѝ гдⷭ҇и лю́ди твоѧ̑: и҆ конда́къ: Вознесы́йсѧ на крⷭ҇тъ:</p>
<p>На ᲂу҆́трени въ сре́дꙋ, На Бг҃ъ гдⷭ҇ь, тропа́рь ст҃а́гѡ два́жды. Сла́ва, и҆ ны́нѣ, крⷭ҇тобг҃оро́диченъ, по гла́сꙋ тропарѧ̀ ст҃а́гѡ. [зрѝ]А҆́ще ли слꙋча́тсѧ два̀ ст҃ы́хъ, и҆мꙋ́ще ѻ҆́ба тропарѝ: И҆ глаго́лемъ. тропа́рь пе́рвагѡ ст҃а́гѡ, два́жды: <anchor type="folio" number="506v" label="ф҃ѕ ѡ҆б."/> Сла́ва, дрꙋга́гѡ ст҃а́гѡ: И҆ ны́нѣ, крⷭ҇тобг҃оро́диченъ, по гла́сꙋ послѣ́днѧгѡ тропарѧ̀ ст҃а́гѡ. По Бл҃го є҆́сть: тропа́рь глаго́лемъ ꙗ҆́коже и҆ во вто́рникъ, на вече́рни. На а҃-мъ часѣ̀, тропа́рь ст҃а́гѡ: И҆ ны́нѣ, бг҃оро́диченъ часѡ́въ. По трист҃о́мъ конда́къ ст҃а́гѡ. [зрѝ] А҆́ще ли слꙋчи́тсѧ дрꙋгі́й ст҃ы́й и҆мѣ́ѧй тропа́рь и҆ конда́къ: И҆ глаго́лемъ тропа́рь пе́рвагѡ ст҃а́гѡ. Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ а҃-гѡ ст҃а́гѡ. На г҃-мъ часѣ̀, тропа́рь а҃-гѡ ст҃а́гѡ. Сла́ва, дрꙋга́гѡ. И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ дрꙋга́гѡ ст҃а́гѡ. Та́кожде и҆ на про́чихъ часѣ́хъ глаго́лемъ тропарѝ: кондаки́ же глаго́лемъ премѣнѧ́юще. [зрѝ] А҆́ще ли дрꙋгі́й ст҃ы́й не и҆́мать кондака̀, И҆ глаго́лемъ конда́къ по Ѻ҆́ч҃е на́шъ: є҆ди́нагѡ ст҃а́гѡ на всѣ́хъ часѣ́хъ.</p>
<p>На лїтꙋргі́и по вхо́дѣ, Глаго́лемъ тропа́рь: Сп҃сѝ гдⷭ҇и лю́ди твоѧ̑: и҆ хра́ма бцⷣы, и҆ хра́ма ст҃а́гѡ. та́же тропа́рь ст҃а́гѡ рѧдова́гѡ. Посе́мъ конда́къ днѐ: Вознесы́йсѧ на крⷭ҇тъ: и҆ хра́ма ст҃а́гѡ, и҆ рѧдова́гѡ ст҃а́гѡ. Сла́ва, Со ст҃ы́ми ᲂу҆поко́й: И҆ ны́нѣ, хра́ма бцⷣы. [зрѝ] А҆ и҆дѣ́же нѣ́сть хра́ма бцⷣы, то́чїю є҆ди́нъ хра́мъ хрⷭ҇то́въ: И҆ по тропарѣ̀ глаго́лемъ, конда́къ хра́ма ст҃а́гѡ, и҆ ст҃а́гѡ рѧдова́гѡ. Сла́ва, Со ст҃ы́ми ᲂу҆поко́й: И҆ ны́нѣ, хра́ма хрⷭ҇то́ва. [зрѝ] А҆ и҆дѣ́же нѣ́сть хра́ма хрⷭ҇то́ва и҆ бцⷣы, глаго́лемъ: И҆ ны́нѣ, Предста́тельство хрⷭ҇тїа́нъ:</p>
<p>[зрѝ]<footnote lang="cu">комм.</footnote> Си́це глаго́лемъ тропарѝ и҆ въ четверто́къ ве́чера къ пѧткꙋ̀ на ᲂу҆́трени, и҆ на лїтꙋргі́и по вхо́дѣ, ꙗ҆́коже и҆ въ сре́дꙋ.</p>
<p>А҆ и҆дѣ́же нѣ́сть лїтꙋргі́и, Глаго́лемъ на часѣ́хъ, по Ѡ҆сла́би, ѡ҆ста́ви: и҆ по Ѻ҆́ч҃е на́шъ: конда́къ ꙗ҆́коже и҆ на лїтꙋргі́и по вхо́дѣ, конда́къ днѐ: Вознесы́йсѧ на крⷭ҇тъ: и҆ хра́ма ст҃а́гѡ, и҆ ст҃а́гѡ рѧдова́гѡ. Сла́ва, Со ст҃ы́ми <anchor type="folio" number="507" label="ф҃з"/> ᲂу҆поко́й: И҆ ны́нѣ, хра́ма бцⷣы. [зрѝ] А҆ и҆дѣ́же хра́ма нѣ́сть бцⷣы, И҆ ны́нѣ, Предста́тельство хрⷭ҇тїа́нъ:</p>
<p>Въ сре́дꙋ ве́чера, По Ны́нѣ ѿпꙋща́еши, и҆ по трист҃о́мъ тропа́рь ст҃а́гѡ. Сла́ва, и҆ ны́нѣ, бг҃оро́диченъ ѿ ме́ньшихъ: и҆ про́чее ꙗ҆́коже ᲂу҆каза́сѧ въ про́чыѧ дни̑ вы́ше.</p>
<p>[зрѝ] На повече́рїи, по Досто́йно, и҆ по трист҃о́мъ, Тропа́рь хра́ма хрⷭ҇то́ва, и҆ бцⷣы, и҆ днѐ, и҆ нїкола́а: Пра́вило вѣ́ры: [зрѝ] А҆́ще ли хра́мъ а҆рха́гг҃ловъ, и҆лѝ прⷣте́чи, Глаго́лемъ хра́ма є҆гѡ̀ тропа́рь, пре́жде дневна́гѡ тропарѧ̀, по ни́хъ глаго́лемъ днѐ тропа́рь: А҆пⷭ҇ли ст҃і́и: и҆ хра́ма ст҃а́гѡ, кромѣ̀ хра́ма а҆пⷭ҇лѡвъ, хра́мъ бо а҆пⷭ҇лѡвъ коегѡнибꙋ́ди, тропарѧ̀ не глаго́лемъ къ четверткꙋ̀, занѐ тропа́рь днѐ а҆пⷭ҇льскїй же: пото́мъ нїкола́а, и҆ ѻ҆бы̑чныѧ тропарѝ: Бж҃е ѻ҆тє́цъ на́шихъ: съ про́чими. [зрѝ] А҆ и҆дѣ́же нѣ́сть хра́ма хрⷭ҇то́ва и҆ бцⷣы, глаго́лемъ тропа́рь днѐ: А҆пⷭ҇ли ст҃і́и: и҆ нїкола́а, и҆ тропа́рь хра́ма ст҃а́гѡ и҆лѝ ст҃ы́ѧ, кромѣ̀ хра́ма а҆пⷭ҇льскагѡ. посе́мъ, Бж҃е ѻ҆тє́цъ на́шихъ: И҆ И҆́же во все́мъ мі́рѣ: Сла́ва, Со ст҃ы́ми ᲂу҆поко́й: И҆ ны́нѣ, Мл҃твами гдⷭ҇и:</p>
<p>Въ четверто́къ на ᲂу҆́трени, На Бг҃ъ гдⷭ҇ь, тропа́рь ст҃а́гѡ два́жды. Сла́ва, и҆ ны́нѣ, бг҃оро́диченъ ѿ ме́ньшихъ, по гла́сꙋ тропарѧ̀ ст҃а́гѡ. [зрѝ] А҆́ще ли слꙋчи́тсѧ дрꙋгі́й ст҃ы́й и҆мѣ́ѧй тропа́рь, Глаго́лемъ тропа́рь пе́рвагѡ ст҃а́гѡ, два́жды. Сла́ва, дрꙋга́гѡ ст҃а́гѡ. И҆ ны́нѣ, бг҃оро́диченъ, по гла́сꙋ послѣ́днѧгѡ тропарѧ̀ ст҃а́гѡ ѿ ме́ньшихъ. По Бл҃го є҆́сть, и҆ по трист҃о́мъ, тропа́рь ст҃а́гѡ: Сла́ва, и҆ ны́нѣ, бг҃оро́диченъ. А҆́ще ли дрꙋга́гѡ ст҃а́гѡ тропа́рь, и҆ глаго́лемъ тропа́рь пе́рвагѡ ст҃а́гѡ. Сла́ва, дрꙋга́гѡ ст҃а́гѡ. И҆ ны́нѣ, бг҃оро́диченъ. На часѣ́хъ, глаго́лемъ тропа́рь ст҃а́гѡ. И҆ ны́нѣ, бг҃оро́диченъ часѡ́въ. По трист҃о́мъ конда́къ <anchor type="folio" number="507v" label="ф҃з ѡ҆б."/> ст҃а́гѡ. [зрѝ] А҆́ще ли слꙋчи́тсѧ дрꙋгі́й ст҃ы́й, и҆мѣ́ѧй тропа́рь и҆ конда́къ: И҆ глаго́ли н҃-мъ тропарѝ и҆ кондакѝ, ꙗ҆́коже предписа́сѧ во вто́рникъ, на часѣ́хъ.</p>
<p>По вхо́дѣ на лїтꙋргі́и, Тропа́рь хра́ма хрⷭ҇то́ва и҆ бцⷣы, и҆ днѐ: А҆пⷭ҇ли ст҃і́и: и҆ нїкола́а. посе́мъ тропа́рь хра́ма ст҃а́гѡ, кромѣ̀ а҆пⷭ҇льскагѡ, пото́мъ ст҃а́гѡ рѧдова́гѡ. А҆́ще є҆́сть дрꙋгі́й ст҃ы́й, и҆мѣ́ѧй тропа́рь, глаго́ли є҆го̀. Посе́мъ конда́къ хра́ма хрⷭ҇то́ва, и҆ днѐ, и҆ хра́ма ст҃а́гѡ рѧдова́гѡ, и҆ дрꙋга́гѡ ст҃а́гѡ, а҆́ще є҆́сть. Сла́ва, Со ст҃ы́ми ᲂу҆поко́й: И҆ ны́нѣ, хра́ма бцⷣы. [зрѝ] А҆́ще хра́мъ хрⷭ҇то́въ, И҆ ны́нѣ: конда́къ хра́ма хрⷭ҇то́ва. А҆ по́слѣ тропаре́й въ нача́лѣ кондакѝ днѐ, и҆ хра́ма, и҆ ст҃а́гѡ рѧдова́гѡ. Сла́ва, Со ст҃ы́ми ᲂу҆поко́й: И҆ ны́нѣ, хра́ма хрⷭ҇то́ва. [зрѝ] А҆ и҆дѣ́же нѣ́сть хра́ма хрⷭ҇то́ва, и҆ бцⷣы, глаго́лемъ по вхо́дѣ тропарѝ, пре́жде тропа́рь днѐ, и҆ тропа́рь хра́ма ст҃а́гѡ, кромѣ̀ а҆пⷭ҇лѡвъ: посе́мъ тропа́рь ст҃а́гѡ рѧдова́гѡ, и҆ дрꙋга́гѡ ст҃а́гѡ, а҆́ще є҆́сть. посе́мъ конда́къ днѐ, и҆ ст҃а́гѡ рѧдова́гѡ. Сла́ва, Со ст҃ы́ми ᲂу҆поко́й: И҆ ны́нѣ, Предста́тельство хрⷭ҇тїа́нъ:</p>
<p>А҆ и҆дѣ́же нѣ́сть лїтꙋргі́и. На часѣ́хъ, по Ѡ҆сла́би, ѡ҆ста́ви: и҆ по Ѻ҆́ч҃е на́шъ: кондакѝ, ꙗ҆́кѡ предписа́сѧ во вто́рникъ на часѣ́хъ, во все́мъ подо́бнѣ, та́мѡ прⷣте́чи, здѣ́ же а҆пⷭ҇лѡвъ и҆ нїкола́а.</p>
<p><small>Въ четверто́къ же.</small></p>
<p>Ве́черъ и҆ ᲂу҆́трѡ, и҆ на лїтꙋргі́и, тропарѝ глаго́лемъ, ꙗ҆́коже пред̾из̾ѧви́сѧ во вто́рникъ къ средѣ̀, ве́черъ, и҆ ᲂу҆́трѡ.</p>
<p><anchor type="folio" number="508" label="ф҃и"/><small>Въ пѧто́къ ве́чера къ сꙋббѡ́тѣ. </small></p>
<p>По Ны́нѣ ѿпꙋща́еши: и҆ по трист҃о́мъ, тропарѝ глаго́лемъ си́це: Тропа́рь ст҃а́гѡ. Сла́ва, и҆ ны́нѣ, бг҃оро́диченъ воскрⷭ҇нъ, настоѧ́щагѡ гла́са. А҆́ще же тропа́рь дрꙋга́гѡ ст҃а́гѡ, глаго́ли пре́жде тропа́рь пе́рвагѡ ст҃а́гѡ: Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ пе́рвый настоѧ́щагѡ гла́са.</p>
<p>На повече́рїи, по Досто́йно, и҆ по трист҃о́мъ тропа́рь хра́ма хрⷭ҇то́ва, и҆ бцⷣы: та́же днѐ: А҆пⷭ҇ли, мч҃нцы и҆ прⷪ҇ро́цы: Сла́ва, Со ст҃ы́ми ᲂу҆поко́й: И҆ ны́нѣ, Ꙗ҆́кѡ нача́тки: [зрѝ] А҆́ще ли и҆ во хрⷭ҇то́вѣ хра́мѣ, и҆ бцⷣы, си́мъ кондако́мъ покрыва́й: Хра́ма же ст҃а́гѡ тропа́рь не глаго́летсѧ во ве́сь го́дъ, занѐ въ дневно́мъ тропарѣ̀ всѝ ст҃і́и и҆менова́ни сꙋ́ть. [зрѝ] А҆ и҆дѣ́же нѣ́сть хра́ма хрⷭ҇то́ва и҆ бцⷣы, и҆ глаго́лемъ тропарѝ въ пѧто́къ на повече́рїи си́це: пре́жде тропа́рь днѐ: А҆пⷭ҇ли, мч҃нцы: та́же, Помѧнѝ гдⷭ҇и, ꙗ҆́кѡ бл҃гъ: Сла́ва, Со ст҃ы́ми ᲂу҆поко́й: И҆ ны́нѣ, Ꙗ҆́кѡ нача́тки:</p>
<p>А҆́ще въ сꙋббѡ́тꙋ слꙋчи́тсѧ ст҃а́гѡ и҆мꙋ́щагѡ тропа́рь, И҆ въ пѧто́къ на повече́рїи тропарѧ̀ за ᲂу҆поко́й: Помѧнѝ гдⷭ҇и не глаго́лемъ. Та́кожде и҆ въ сꙋббѡ́тꙋ на лїтꙋргі́и по вхо́дѣ не глаго́лемъ, но глаго́лемъ є҆го̀, є҆гда̀ нѣ́сть ст҃о́мꙋ тропарѧ̀, и҆ пое́тсѧ въ сꙋббѡ́тꙋ А҆ллилꙋ́їа.</p>
<p>На ᲂу҆́трени на Бг҃ъ гдⷭ҇ь, Тропа́рь ст҃а́гѡ, два́жды: Сла́ва, и҆ ны́нѣ, бг҃оро́диченъ воскрⷭ҇нъ, по гла́сꙋ тропарѧ̀ ст҃а́гѡ, а҆ не настоѧ́щагѡ гла́са: настоѧ́щагѡ же гла́са глаго́летсѧ бг҃оро́диченъ, по а҃-й каѳі́смѣ, по а҃- мъ сѣда́льнѣ. [зрѝ] А҆́ще ли дрꙋгі́й ст҃ы́й и҆мѣ́ѧй тропа́рь слꙋчи́тсѧ въ сꙋббѡ́тꙋ, <anchor type="folio" number="508v" label="ф҃и ѡ҆б."/> тогда̀ глаго́лемъ пре́жде тропа́рь а҃-гѡ ст҃а́гѡ, два́жды. Сла́ва, дрꙋга́гѡ ст҃а́гѡ: И҆ ны́нѣ, бг҃оро́диченъ воскрⷭ҇нъ по гла́сꙋ дрꙋга́гѡ тропарѧ̀. По Бл҃го є҆́сть, глаго́лемъ тропа́рь ст҃а́гѡ. Сла́ва, и҆ ны́нѣ, бг҃оро́диченъ ѿ ме́ньшихъ, пи́санъ въ сꙋббѡ́тꙋ въ коне́цъ ᲂу҆́трени настоѧ́щагѡ гла́са.</p>
<p><footnote lang="cu">комм.</footnote> А҆́ще слꙋчи́тсѧ вели́кагѡ ст҃а́гѡ въ сꙋббѡ́тꙋ, и҆мꙋ́щагѡ бдѣ́нїе, и҆лѝ полѷеле́й.</p>
<p>И҆ въ пѧто́къ на вече́рни, и҆ въ сꙋббѡ́тꙋ на ᲂу҆́трени, на Бг҃ъ гдⷭ҇ь, и҆ по славосло́вїи, глаго́лемъ по тропарѣ̀ ст҃а́гѡ, бг҃оро́диченъ воскрⷭ҇нъ настоѧ́щагѡ гла́са.</p>
<p>На лїтꙋргі́и по вхо́дѣ, Тропа́рь хра́ма хрⷭ҇то́ва, и҆ бцⷣы, та́же днѐ: А҆пⷭ҇ли, мч҃нцы и҆ прⷪ҇ро́цы: и҆ Помѧнѝ гдⷭ҇и, ꙗ҆́кѡ бл҃гъ: А҆́ще же ст҃ы́й рѧдовы́й и҆́мать тропа́рь, и҆ Помѧнѝ гдⷭ҇и, не глаго́лемъ, но глаго́лемъ тропа́рь ст҃а́гѡ, посе́мъ конда́къ ст҃а́гѡ рѧдова́гѡ. Сла́ва, Со ст҃ы́ми ᲂу҆поко́й: И҆ ны́нѣ, [зрѝ] Ꙗ҆́кѡ нача́тки є҆стества̀: [зрѝ] А҆ и҆дѣ́же нѣ́сть хра́ма хрⷭ҇то́ва и҆ бцⷣы, и҆ глаго́лемъ тропарѝ си́це: пре́жде тропа́рь днѐ: А҆пⷭ҇ли, мч҃нцы и҆ прⷪ҇ро́цы: та́же тропа́рь и҆ конда́къ ст҃а́гѡ, а҆́ще є҆́сть. а҆́ще ли дрꙋгі́й ст҃ы́й, глаго́ли тропа́рь и҆ конда́къ є҆гѡ̀: Сла́ва, Со ст҃ы́ми ᲂу҆поко́й: И҆ ны́нѣ, Ꙗ҆́кѡ нача́тки:</p>
<p>Вѣ́домо бꙋ́ди и҆ ѡ҆ се́мъ: А҆́ще въ понедѣ́льникъ, и҆лѝ вто́рникъ, и҆лѝ въ сре́дꙋ, и҆лѝ четверто́къ, и҆лѝ пѧто́къ, и҆ въ сꙋббѡ́тꙋ, не пое́тсѧ ѻ҆ктѡ́ихъ, тогда̀ тропарѧ̀ и҆ кондака̀ днѐ, на повече́рїи и҆ на лїтꙋргі́и по вхо́дѣ не глаго́лемъ: глаго́лемъ же тропа́рь и҆ конда́къ ст҃а́гѡ, є҆мꙋ́же пое́тсѧ слꙋ́жба.</p>
<p>А҆́ще ли ко́емꙋ ст҃о́мꙋ на ᲂу҆́трени пое́тсѧ славосло́вїе, И҆ на лїтꙋргі́и по вхо́дѣ, кондака̀, Со ст҃ы́ми ᲂу҆поко́й: не <anchor type="folio" number="509" label="ф҃ѳ"/> глаго́лемъ: но глаго́лемъ на Сла́ва: конда́къ ст҃а́гѡ рѧдова́гѡ, И҆ ны́нѣ: конда́къ хра́ма хрⷭ҇то́ва, и҆лѝ бцⷣы. А҆́ще ли нѣ́сть хра́ма хрⷭ҇то́ва и҆ бцⷣы, И҆ ны́нѣ, Предста́тельство хрⷭ҇тїа́нъ:</p>
<p><small>Въ сꙋббѡ́тꙋ ве́чера къ недѣ́ли. </small></p>
<p>По Ны́нѣ ѿпꙋща́еши, и҆ по трист҃о́мъ, тропа́рь воскрⷭ҇нъ гла́са: Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ, по гла́сꙋ тропарѧ̀ ст҃а́гѡ: А҆́ще ли нѣ́сть тропарѧ̀ ст҃о́мꙋ, глаго́ли тропа́рь воскрⷭ҇нъ. Сла́ва, и҆ ны́нѣ, бг҃оро́диченъ є҆гѡ̀. [зрѝ] А҆́ще ли два̀ ст҃ы́хъ съ тропарѝ, И҆ глаго́лемъ тропа́рь воскрⷭ҇нъ: Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ по гла́сꙋ тропарѧ̀: дрꙋга́гѡ же ст҃а́гѡ тропа́рь не глаго́летсѧ: поне́же на вече́рни д҃ тропарѧ̀ не глаго́лютсѧ. На повече́рїи глаго́лемъ конда́къ воскрⷭ҇нъ.</p>
<p>Въ недѣ́лю на ᲂу҆́трени на Бг҃ъ гдⷭ҇ь. Тропа́рь воскрⷭ҇нъ, два́жды: Сла́ва, ст҃а́гѡ: И҆ ны́нѣ, бг҃оро́диченъ воскрⷭ҇нъ, по гла́сꙋ тропарѧ̀ ст҃а́гѡ. а҃ бг҃оро́диченъ настоѧ́щагѡ гла́са глаго́ли по тропарѣ̀ воскрⷭ҇номъ на Сла́ва, и҆ ны́нѣ, по а҃-мъ сѣда́льнѣ: рѧдова́гѡ же бг҃оро́дична не глаго́лемъ. [зрѝ] А҆́ще ли слꙋчи́тсѧ въ недѣ́лю дрꙋгі́й ст҃ы́й и҆мѣ́ѧй тропа́рь: Глаго́лемъ на Бг҃ъ гдⷭ҇ь, тропа́рь воскрⷭ҇нъ є҆ди́ножды, и҆ ст҃а́гѡ пе́рвагѡ є҆ди́ножды. Сла́ва, дрꙋга́гѡ ст҃а́гѡ. И҆ ны́нѣ, бг҃оро́диченъ воскрⷭ҇нъ, по гла́сꙋ послѣ́днѧгѡ тропарѧ̀. [А҆́ще же въ недѣ́лю тропарѧ̀ ст҃о́мꙋ не бꙋ́детъ, тогда̀ глаго́лемъ на ᲂу҆́трени, на Бг҃ъ гдⷭ҇ь, тропа́рь воскрⷭ҇нъ <anchor type="folio" number="509v" label="ф҃ѳ ѡ҆б."/> гла́са, два́жды: Сла́ва, и҆ ны́нѣ, бг҃оро́диченъ є҆гѡ̀. По а҃-мъ же сѣда́льнѣ глаго́лемъ бг҃оро́диченъ рѧдовы́й. По славосло́вїи тропа́рь воскрⷭ҇нъ є҆ди́нъ.] На часѣ́хъ, тропа́рь воскрⷭ҇нъ: Сла́ва, ст҃а́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ, конда́къ воскрⷭ҇нъ.</p>
<p>На лїтꙋргі́и по вхо́дѣ, Глаго́лемъ тропа́рь воскрⷭ҇нъ, и҆ хра́ма бцⷣы, и҆ хра́ма ст҃а́гѡ, и҆ ст҃а́гѡ рѧдова́гѡ, глаго́лемъ же и҆ дрꙋгі́й тропа́рь, а҆́ще є҆́сть. Та́же конда́къ воскрⷭ҇нъ, и҆ хра́ма ст҃а́гѡ. Сла́ва, ст҃а́гѡ рѧдова́гѡ: И҆ ны́нѣ, хра́ма бцⷣы. А҆́ще ли дрꙋгі́й ст҃ы́й и҆мѣ́ѧй конда́къ, Сла́ва, конда́къ дрꙋга́гѡ ст҃а́гѡ: И҆ ны́нѣ, хра́ма бцⷣы. А҆ и҆дѣ́же нѣ́сть хра́ма бцⷣы, а҆ хра́мъ хрⷭ҇то́въ: И҆ ны́нѣ, конда́къ воскрⷭ҇нъ. А҆ и҆дѣ́же нѣ́сть хра́ма хрⷭ҇то́ва и҆ бцⷣы, И҆ ны́нѣ, конда́къ: Предста́тельство хрⷭ҇тїа́нъ:</p>
<p><small>Вѣ́домо же бꙋ́ди и҆ ѡ҆ се́мъ. </small></p>
<p>А҆́ще слꙋчи́тсѧ когда̀ въ седми̑чныѧ дни̑, кромѣ̀ сꙋббѡ́ты и҆ недѣ́ли ст҃а́гѡ, є҆мꙋ́же вхо́дъ, и҆лѝ славосло́вїе, и҆лѝ полѷеле́й, и҆лѝ бдѣ́нїе: тогда̀ глаго́лемъ на вече́рни и҆ на ᲂу҆́трени, и҆ на часѣ́хъ, тропа́рь и҆ конда́къ, ꙗ҆́коже пре́жде ᲂу҆каза́сѧ. то́чїю на вече́рни по трист҃о́мъ послѣ́днемъ: и҆ на ᲂу҆́трени, на Бг҃ъ гдⷭ҇ь, и҆ по славосло́вїи: по тропарѣ̀ глаго́лемъ бг҃оро́диченъ воскрⷭ҇нъ, по гла́сꙋ тропарѧ̀ ст҃а́гѡ. А҆ на повече́рїи по Досто́йно и҆ по трист҃о́мъ, конда́къ ст҃а́гѡ. А҆ бг҃оро́дична ѿ ме́ньшихъ, та́кожде и҆ крⷭ҇тобг҃оро́дична въ сре́дꙋ и҆ пѧто́къ по тропарѣ̀, въ ты̑ѧ пра́здники <anchor type="folio" number="510" label="ф҃і"/> не глаго́лемъ. А҆ по вхо́дѣ на лїтꙋргі́и глаго́лемъ та́кожде тропа́рь и҆ конда́къ, ꙗ҆́коже пре́жде ꙗ҆вле́но є҆́сть: то́чїю въ сїѧ̑ дни̑, днѐ тропарѧ̀ и҆ кондака̀, Со ст҃ы́ми ᲂу҆поко́й, не глаго́лемъ.</p>
<p><small>[зрѝ] А҆́ще ли слꙋчи́тсѧ въ сꙋббѡ́тꙋ ко́егѡ ст҃а́гѡ, є҆мꙋ́же славосло́вїе, и҆лѝ вхо́дъ кромѣ̀ полѷеле́а: </small></p>
<p>Въ пѧто́къ ве́чера, по Ны́нѣ ѿпꙋща́еши, и҆ по трист҃о́мъ тропа́рь ст҃а́гѡ: Сла́ва, и҆ ны́нѣ, бг҃оро́диченъ воскрⷭ҇нъ настоѧ́щагѡ гла́са. На повече́рїи, конда́къ ст҃а́гѡ.</p>
<p>На ᲂу҆́трени, на Бг҃ъ гдⷭ҇ь, Тропа́рь ст҃а́гѡ, два́жды. Сла́ва, и҆ ны́нѣ, бг҃оро́диченъ воскрⷭ҇нъ. По славосло́вїи, глаго́лемъ тропа́рь ст҃а́гѡ: Сла́ва, и҆ ны́нѣ, бг҃оро́диченъ настоѧ́щагѡ гла́са. На часѣ́хъ же тропа́рь и҆ конда́къ глаго́лемъ, ꙗ҆́коже вы́ше ᲂу҆каза́сѧ.</p>
<p>На лїтꙋргі́и же, по вхо́дѣ глаго́лемъ тропарѝ си́це: Пре́жде тропа́рь хра́ма хрⷭ҇то́ва, и҆лѝ бцⷣы, и҆ ст҃а́гѡ рѧдова́гѡ, та́же конда́къ хра́ма хрⷭ҇то́ва. Сла́ва, конда́къ ст҃а́гѡ: И҆ ны́нѣ, хра́ма бцⷣы. [зрѝ] А҆ и҆дѣ́же хра́мъ хрⷭ҇то́въ, а҆ бцⷣы нѣ́сть: И҆ ны́нѣ, конда́къ хра́ма, хрⷭ҇то́ва. А҆ и҆дѣ́же хра́ма хрⷭ҇то́ва, и҆ бцⷣы нѣ́сть: И҆ ны́нѣ, Предста́тельство хрⷭ҇тїа́нъ:</p>
<p><anchor type="folio" number="510v" label="ф҃і ѡ҆б."/><small>А҆́ще ли слꙋчи́тсѧ въ сꙋббѡ́тꙋ ко́егѡ вели́кагѡ ст҃а́гѡ, и҆мꙋ́щагѡ полѷеле́й. </small></p>
<p>Въ пѧто́къ на вече́рни, по трист҃о́мъ послѣ́днемъ, тропа́рь ст҃а́гѡ: Сла́ва, и҆ ны́нѣ, бг҃оро́диченъ воскрⷭ҇нъ гла́са. На повече́рїи, по Досто́йно и҆ по трист҃о́мъ, конда́къ ст҃а́гѡ є҆ди́нъ.</p>
<p>На ᲂу҆́трени въ сꙋббѡ́тꙋ, На Бг҃ъ гдⷭ҇ь, тропа́рь ст҃а́гѡ два́жды: Сла́ва, и҆ ны́нѣ, бг҃оро́диченъ настоѧ́щагѡ гла́са. По славосло́вїи тропа́рь ст҃а́гѡ є҆ди́ножды. Сла́ва, и҆ ны́нѣ, бг҃оро́диченъ настоѧ́щагѡ гла́са. На часѣ́хъ, тропа́рь и҆ конда́къ ст҃а́гѡ.</p>
<p>На лїтꙋргі́и. По вхо́дѣ тропа́рь хра́ма хрⷭ҇то́ва, и҆лѝ бцⷣы, и҆ ст҃а́гѡ пра́зднꙋемагѡ. Посе́мъ конда́къ хра́ма хрⷭ҇то́ва: Сла́ва, конда́къ ст҃а́гѡ пра́зднꙋемагѡ: И҆ ны́нѣ, хра́ма бцⷣы. А҆ и҆дѣ́же хра́мъ хрⷭ҇то́въ, а҆ бцⷣы хра́ма нѣ́сть: И҆ ны́нѣ, глаго́лемъ конда́къ хра́ма хрⷭ҇то́ва. А҆ и҆дѣ́же хра́ма хрⷭ҇то́ва и҆ бцⷣы нѣ́сть, глаго́лемъ тропа́рь хра́ма ст҃а́гѡ, и҆лѝ ст҃ы́ѧ, и҆ ст҃а́гѡ пра́зднꙋемагѡ, та́же конда́къ хра́ма ст҃а́гѡ, и҆лѝ ст҃ы́ѧ: Сла́ва, рѧдова́гѡ ст҃а́гѡ, И҆ ны́нѣ: Предста́тельство хрⷭ҇тїа́нъ: Дне́ же тропарѧ̀ и҆ кондака̀ не глаго́лемъ, поне́же тогда̀ ѻ҆ктѡ́ихъ не пое́тсѧ.</p>
<p>[зрѝ]<footnote lang="cu">комм.</footnote> А҆́ще же бдѣ́ннагѡ ст҃а́гѡ слꙋ́жба пѣ́та была̀ въ сꙋббѡ́тꙋ,</p>
<p>Тогда̀ тропарѝ по вхо́дѣ глаго́лемъ си́це: пре́жде тропа́рь хра́ма хрⷭ҇то́ва, и҆лѝ бцⷣы, и҆ ст҃а́гѡ бдѣ́ннагѡ. посе́мъ конда́къ хра́ма хрⷭ҇то́ва: Сла́ва, ст҃а́гѡ бдѣ́ннагѡ: И҆ ны́нѣ, хра́ма бцⷣы. А҆́ще же хра́ма хрⷭ҇то́ва и҆ бцⷣы <anchor type="folio" number="511" label="фа҃і"/> нѣ́сть, Глаго́лемъ пре́жде тропа́рь бдѣ́ннагѡ ст҃а́гѡ: Сла́ва, конда́къ є҆гѡ̀, И҆ ны́нѣ: Предста́тельство хрїстїа́нъ: А҆ и҆дѣ́же хра́мъ хрⷭ҇то́въ, а҆ бцⷣы хра́ма нѣ́сть: И҆ ны́нѣ, глаго́лемъ конда́къ хра́ма. Хра́ма же ст҃а́гѡ на лїтꙋргі́и по вхо́дѣ, є҆гда̀ бдѣ́нїе ст҃а́гѡ быва́етъ, тропарѧ̀ и҆ кондака̀ не глаго́лемъ никогда̀.</p>
<p>[зрѝ] Та́кожде глаго́лемъ, тропарѝ и҆ кондакѝ на лїтꙋргі́и по вхо́дѣ, и҆ во и҆ны̑ѧ седми̑чныѧ дни̑ и҆ въ недѣ́лю, є҆гда̀ бдѣ́нїе быва́етъ ст҃а́гѡ.</p>
<p><small>[зрѝ] Вѣ́домо же бꙋ́ди и҆ ѡ҆ се́мъ, а҆́ще слꙋчи́тсѧ въ недѣ́лю ст҃а́гѡ, є҆мꙋ́же быва́етъ бдѣ́нїе, и҆лѝ полѷеле́й, и҆лѝ ст҃а́гѡ, є҆мꙋ́же слꙋ́жба пое́тсѧ на ѕ҃, кромѣ̀ полѷеле́а. </small></p>
<p>И҆ ѡ҆ тѣ́хъ слꙋ́жбахъ, и҆ ѡ҆ тропарѧ́хъ и҆ ѡ҆ кондака́хъ писа́сѧ ᲂу҆ка́зъ напредѝ кни́ги сеѧ̀, во главѣ̀ д҃, є҃ и҆ ѕ҃-й.</p>
<p><footnote lang="cu">комм.</footnote> А҆́ще ли слꙋчи́тсѧ ст҃а́гѡ. ко́егѡ въ недѣ́лю, є҆мꙋ́же вхо́дъ быва́етъ, и҆лѝ славосло́вїе.</p>
<p>Въ сꙋббѡ́тꙋ на повече́рїи, по Досто́йно, и҆ по трист҃о́мъ, глаго́лемъ конда́къ ст҃а́гѡ є҆ди́нъ, а҆ тропа́рь на вече́рни, и҆ на ᲂу҆́трени, и҆ на часѣ́хъ, и҆ на лїтꙋргі́и по вхо́дѣ, глаго́лемъ ꙗ҆́коже ᲂу҆каза́сѧ въ воскрⷭ҇ной слꙋ́жбѣ, съ полѷеле́емъ ст҃а́гѡ, є҆гда̀ слꙋчи́тсѧ въ недѣ́лю.</p>
<p><anchor type="folio" number="511v" label="фа҃і ѡ҆б."/><small>Подоба́етъ вѣ́дати и҆ ѡ҆ се́мъ, ка́кѡ глаго́лютсѧ тропарѝ и҆ кондакѝ по всѧ̑ дни̑, въ предпра́зднствахъ и҆ попра́зднствахъ хрⷭ҇то́выхъ, и҆ бг҃оро́дичныхъ пра́здникѡвъ кромѣ̀ недѣ́ли. </small></p>
<p>На вече́рни, по Ны́нѣ ѿпꙋща́еши, и҆ по трист҃о́мъ, тропа́рь ст҃а́гѡ, а҆́ще є҆́сть: Сла́ва, и҆ ны́нѣ, пра́здника. А҆́ще ли слꙋчи́тсѧ бы́ти два̀ ст҃ы́хъ: И҆ глаго́лемъ по трист҃о́мъ, тропа́рь пе́рвагѡ ст҃а́гѡ: Сла́ва, дрꙋга́гѡ: И҆ ны́нѣ, пра́здника. А҆́ще ли нѣ́сть ст҃о́мꙋ тропарѧ̀, тогда̀ глаго́лемъ є҆ди́нъ тропа́рь пра́здника. На повече́рїи, по Досто́йно, и҆ по трист҃о́мъ, конда́къ пра́здника.</p>
<p>На ᲂу҆́трени, на Бг҃ъ гдⷭ҇ь: Тропа́рь пра́здника, два́жды: Сла́ва, ст҃а́гѡ: И҆ ны́нѣ, пра́здника: А҆́ще ли два̀ ст҃ы́хъ, и҆ кі́йждо и҆́хъ и҆́мать тропа́рь, тогда̀ тропа́рь пра́здника, є҆ди́ножды: и҆ ст҃а́гѡ пе́рвагѡ, є҆ди́ножды: Сла́ва, дрꙋга́гѡ ст҃а́гѡ: И҆ ны́нѣ пра́здника. По Бла́го є҆́сть, и҆ по трист҃о́мъ, тропа́рь, ꙗ҆́коже на вече́рни. А҆́ще ли два̀ ст҃ы́хъ, глаго́лемъ та́кожде ꙗ҆́коже на вече́рни.</p>
<p>На часѣ́хъ Глаго́лемъ въ нача́лѣ тропа́рь пра́здника: Сла́ва, ст҃а́гѡ: И҆ ны́нѣ, бг҃оро́диченъ часѡ́въ: По Ѻ҆́ч҃е на́шъ, конда́къ пра́здника: глаго́лемъ непремѣ́ннѡ на всѣ́хъ часѣ́хъ. А҆́ще ли слꙋча́тсѧ два̀ ст҃ы́хъ: И҆ тропарѝ и҆́хъ премѣнѧ́юще глаго́лемъ. А҆́ще ли нѣ́сть ст҃о́мꙋ тропарѧ̀, глаго́лемъ на часѣ́хъ тропа́рь и҆ конда́къ пра́здника.</p>
<p>На лїтꙋргі́и по вхо́дѣ, Глаго́лемъ тропа́рь пра́здника, и҆ хра́ма бцⷣы: и҆лѝ хра́ма ст҃а́гѡ. и҆ ст҃а́гѡ рѧдова́гѡ. та́же <anchor type="folio" number="512" label="фв҃і"/> конда́къ хра́ма бцⷣы. Сла́ва, ст҃а́гѡ рѧдова́гѡ. И҆ ны́нѣ, пра́здника. хрⷭ҇то́ва же хра́ма тропарѧ̀ и҆ кондака̀ не глаго́лемъ.</p>
<p>А҆́ще ли предпра́зднство, и҆лѝ попра́зднство бцⷣы. И҆ по вхо́дѣ глаго́лемъ пре́жде тропа́рь хра́ма хрⷭ҇то́ва, и҆ пра́здника, и҆ ст҃а́гѡ рѧдова́гѡ, а҆́ще є҆́сть: а҆́ще и҆ дрꙋгі́й ст҃ы́й и҆мѣ́ѧй тропа́рь, глаго́лемъ є҆го̀. Та́же конда́къ хра́ма хрⷭ҇то́ва: Сла́ва, ст҃а́гѡ: И҆ ны́нѣ, пра́здника бцⷣы. А҆ бцⷣы хра́ма, тропарѧ̀ и҆ кондака̀ не глаго́лемъ.</p>
<p><footnote lang="cu">комм.</footnote> Въ предпра̑зднства всѣ́хъ пра́здникѡвъ хрⷭ҇то́выхъ и҆ бцⷣыныхъ.</p>
<p>На вече́рни, и҆ на ᲂу҆́трени, и҆ на часѣ́хъ, и҆ на лїтꙋргі́и, по вхо́дѣ, во все́й цр҃ко́вной слꙋ́жбѣ, глаго́лемъ тропа́рь и҆ конда́къ предпра́зднства, и҆ ст҃а́гѡ рѧдова́гѡ, ꙗ҆́коже въ попра́зднствахъ влⷣчнихъ и҆ бг҃оро́дичныхъ пра́здникѡвъ. Дне́ же не глаго́летсѧ, занѐ ѻ҆ктѡ́ихъ не пое́тсѧ.</p>
<p><small>А҆́ще ли слꙋчи́тсѧ предпра́зднство, и҆лѝ попра́зднство въ седми̑чныѧ дни̑, кромѣ̀ недѣ́ли съ полѷеле́йнымъ ст҃ы́мъ, и҆лѝ є҆мꙋ́же и҆ бдѣ́нїе быва́етъ. </small></p>
<p>По Ны́нѣ ѿпꙋща́еши, и҆ по трист҃о́мъ, тропа́рь ст҃а́гѡ: Сла́ва, и҆ ны́нѣ, пра́здника. На повече́рїи, конда́къ ст҃а́гѡ: Сла́ва, и҆ ны́нѣ, пра́здника.</p>
<p><anchor type="folio" number="512v" label="фв҃і ѡ҆б."/>На ᲂу҆́трени на Бг҃ъ гдⷭ҇ь: Тропа́рь пра́здника, два́жды: Сла́ва, ст҃а́гѡ: И҆ ны́нѣ, пра́здника. По славосло́вїи и҆ по трист҃о́мъ, тропа́рь ст҃а́гѡ: Сла́ва, и҆ ны́нѣ, пра́здника. На часѣ́хъ, тропа́рь пра́здника: Сла́ва, ст҃а́гѡ: И҆ ны́нѣ, бг҃оро́диченъ часѡ́въ. По Ѻ҆́ч҃е на́шъ: конда́къ пра́здника, и҆ ст҃а́гѡ, премѣнѧ́юще глаго́лемъ.</p>
<p>На лїтꙋргі́и по вхо́дѣ. Тропа́рь пра́здника, а҆́ще гдⷭ҇ьскїй: и҆ хра́ма бцⷣы, и҆ ст҃а́гѡ рѧдова́гѡ: Та́же, конда́къ хра́ма бцⷣы. Сла́ва, конда́къ ст҃а́гѡ. И҆ ны́нѣ, пра́здника. А҆ и҆дѣ́же нѣ́сть хра́ма бцⷣы, И҆ ны́нѣ, конда́къ пра́здника.</p>
<p><footnote lang="cu">комм.</footnote> А҆́ще ли предпра́зднство и҆лѝ попра́зднство бг҃оро́дицына пра́здника.</p>
<p>И҆ глаго́лемъ тропа́рь пре́жде хра́ма хрⷭ҇то́ва, та́же пра́здника, и҆ ст҃а́гѡ рѧдова́гѡ: Посе́мъ конда́къ хра́ма хрⷭ҇то́ва: Сла́ва, ст҃а́гѡ: И҆ ны́нѣ, пра́здника. Дне́ же тропарѧ̀ и҆ кондака̀ не глаго́лемъ.</p>
<p><small>А҆́ще ли слꙋчи́тсѧ въ недѣ́лю предпра́зднство, и҆лѝ попра́зднство, и҆ вели́кагѡ ст҃а́гѡ. </small></p>
<p>Въ сꙋббѡ́тꙋ ве́чера, по Ны́нѣ ѿпꙋща́еши, и҆ по трист҃о́мъ, тропа́рь воскрⷭ҇нъ: Сла́ва, ст҃а́гѡ. И҆ ны́нѣ, пра́здника. На повече́рїи, по трист҃о́мъ, конда́къ ст҃а́гѡ. Сла́ва, и҆ ны́нѣ, пра́здника.</p>
<p>На ᲂу҆́трени, на Бг҃ъ гдⷭ҇ь: Тропа́рь воскрⷭ҇нъ, два́жды: Сла́ва, ст҃а́гѡ: И҆ ны́нѣ, пра́здника. По славосло́вїи тропа́рь воскрⷭ҇нъ. На часѣ́хъ, тропа́рь пре́жде воскрⷭ҇нъ, <anchor type="folio" number="513" label="фг҃і"/> пра́здника же и҆ ст҃а́гѡ, премѣнѧ́юще глаго́лемъ, та́кожде и҆ конда́къ.</p>
<p>На лїтꙋргі́и по вхо́дѣ, тропа́рь пре́жде воскрⷭ҇нъ, и҆ пра́здника. и҆ хра́ма бцⷣы, и҆ ст҃а́гѡ рѧдова́гѡ. Конда́къ пра́здника. Сла́ва, ст҃а́гѡ рѧдова́гѡ: И҆ ны́нѣ, хра́ма бцⷣы. А҆ и҆дѣ́же нѣ́сть хра́ма бцⷣы, И҆ ны́нѣ, конда́къ пра́здника. Хрⷭ҇то́ва же хра́ма, тропарѧ̀ и҆ кондака̀, а҆́ще госпо́дьскїй пра́здникъ, не глаго́лемъ. [зрѝ] А҆́ще ли пра́здникъ бцⷣы, тропа́рь глаго́лемъ воскрⷭ҇нъ, и҆ пра́здника бцⷣы, и҆ ст҃а́гѡ рѧдова́гѡ. Та́же конда́къ хра́ма хрⷭ҇то́ва. Сла́ва, ст҃а́гѡ: И҆ ны́нѣ, пра́здника.</p>
</document>
