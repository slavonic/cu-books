<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="444"/>
<p><red>Мѣ́сѧца тогѡ́же въ л҃-й де́нь.</red></p>
<p><red>Собо́ръ ст҃ы́хъ сла́вныхъ и҆ всехва́льныхъ а҆пⷭ҇тѡлъ в҃і.</red></p>
<p><red>На</red> <red>Г</red>дⷭ҇и, воззва́хъ, <red>стїхи̑ры на ѕ҃: петра̀ и҆ па́ѵла, г҃, гла́съ в҃.</red></p>
<p><red>Самоподо́бенъ:</red> <red>К</red>і́ими похва́льными:</p>
<p><red>К</red>і́ими похва́льными вѣнцы̑, ᲂу҆вѧзе́мъ петра̀ и҆ па́ѵла, раздѣлє́нныѧ тѣлесы̀, и҆ совокꙋ́плєнныѧ дх҃омъ, бг҃опроповѣ́дникѡвъ первостоѧ́тели; ѻ҆́ваго ᲂу҆́бѡ ꙗ҆́кѡ а҆пⷭ҇лѡвъ преднача́льника, ѻ҆́ваго же ꙗ҆́кѡ па́че и҆нѣ́хъ трꙋди́вшасѧ: си́хъ бо вои́стиннꙋ досто́йнѡ безсме́ртныѧ сла́вы вѣнцы̀ вѣнча́етъ хрⷭ҇то́съ бг҃ъ на́шъ, и҆мѣ́ѧй ве́лїю ми́лость. <anchor type="page" number="445"/></p>
<p><red>К</red>і́ими пѣ́сненными добро́тами воспои́мъ петра̀ и҆ па́ѵла; бг҃оразꙋ́мїѧ крилѣ̑, прелетѣ́вшыѧ концы̀, и҆ къ небесѝ возне́сшыѧсѧ, рꙋ́цѣ є҆ѵⷢ҇лїа благода́ти, но́зѣ и҆́стиннагѡ проповѣ́данїѧ, рѣ́ки премꙋ́дрости, крⷭ҇тныѧ ро́ги, и҆́миже де́мѡнѡвъ бро́вь хрⷭ҇то́съ низложѝ, и҆мѣ́ѧй ве́лїю ми́лость.</p>
<p><red>К</red>і́ими дꙋхо́вными пѣ́сньми похва́лимъ петра̀ и҆ па́ѵла; безбо́жїѧ закла́вшыѧ незатыка́ємаѧ ᲂу҆ста̀, стра̑шныѧ дх҃а мечѝ, ри́ма свѣ̑тлаѧ ᲂу҆добрє́нїѧ, всеѧ̀ вселе́нныѧ пита́тели, но́вагѡ завѣ́та бг҃опи̑санныѧ скрижа̑ли мы́слєнныѧ, ꙗ҆̀же въ сїѡ́нѣ хрⷭ҇то́съ возгласѝ, и҆мѣ́ѧй ве́лїю ми́лость.</p>
<p><red>И҆́ны стїхи̑ры двана́десѧтихъ а҆пⷭ҇лъ, гла́съ д҃.</red></p>
<p><red>Подо́бенъ:</red> <red>Ꙗ҆́</red>кѡ до́блѧ:</p>
<p><red>Ꙗ҆́</red>кѡ самови́дцы ꙳ и҆ свидѣ́телїе сло́ва воплоще́нїѧ, ꙳ ᲂу҆ч҃ницы̀ пребога́тїи ᲂу҆блажа́етесѧ: и҆ ꙗ҆́кѡ мо́лнїѧ бо сїѧ́ющїи ꙳ мі́рꙋ ꙗ҆ви́стесѧ, ꙳ и҆ ꙗ҆́кѡ го́ры мы́слєнныѧ сла́дость и҆ска́паете: ꙳ ꙗ҆́кѡ приснотекꙋ́щыѧ рѣ́ки ра́йскїѧ раздѣли́вшесѧ, ꙳ ꙗ҆зы́чєскїѧ цр҃кви ꙳ бжⷭ҇твенными напаѧ́ете вода́ми.</p>
<p><red>Ꙗ҆́</red>кѡ лꙋчѝ блиста́ющїи ꙳ зарѧ́ми дꙋхо́вными, ꙳ въ мі́ръ ве́сь по́слани бы́сте, ꙳ чꙋде́съ дѣ́йство незави́стнѡ подаю́ще, ꙳ слꙋжи́телїе хрⷭ҇то́выхъ та̑инъ бы́вше, ꙳ и҆ бг҃опи̑санныѧ скрижа̑ли ꙳ бж҃їѧ бл҃года́ти напи̑санныѧ, ꙳ бг҃онаꙋче́ннагѡ зако́на, ꙳ сщ҃еннотаи́нницы пребога́тїи.</p>
<p><red>Р</red>ы́барскаѧ тро́сть, ꙳ любомꙋ́дрыхъ шата́нїе, ꙳ и҆ виті̑йскїѧ стрꙋи̑ пречерта̀, ꙳ бг҃омꙋ̑драѧ ᲂу҆чє́нїѧ, ꙳ и҆з̾ѡбраже́нїй догма́ты, ꙳ и҆ та̑инъ благи́хъ ꙗ҆́снѡ и҆зложи́вше є҆ѵⷢ҇лїе, ꙳ и҆ <anchor type="page" number="446"/> пи́щи присносꙋ́щныѧ прича́стїе, ꙳ и҆ а҆́гг҃льское наслажде́нїе, и҆ пребыва́ющꙋю сла́вꙋ.</p>
<p><red>Сла́ва, гла́съ ѕ҃:</red></p>
<p><red>В</red>сечестны́й а҆пⷭ҇лѡвъ приспѣ̀ пра́здникъ цр҃кви хрⷭ҇то́вѣ, хода́тайствꙋющїй спасе́нїе всѣ̑мъ на́мъ. та́йнѡ ᲂу҆́бѡ восплеска́вше, къ си̑мъ рце́мъ: ра́дꙋйтесѧ, свѣти̑льницы сꙋ́щымъ во тмѣ̀, мы́сленнагѡ сл҃нца зари̑ ѡ҆блиста́ющїи: ра́дꙋйтесѧ, пе́тре и҆ па́ѵле, ᲂу҆че́нїй бжⷭ҇твенныхъ ѡ҆снова̑нїѧ незы́блєма, дрꙋ́зи хрⷭ҇тѡ́вы, сосꙋ́ди честні́и, прїиди́те посредѝ на́съ неви́димѡ, сподоблѧ́юще дарѡ́въ невеще́ственныхъ, ва́шъ пра́здникъ восхвалѧ́ющихъ пѣ́сньми.</p>
<p><red>И҆ ны́нѣ, бг҃оро́диченъ:</red> <red>К</red>то̀ тебѐ не ᲂу҆блажи́тъ:</p>
<p><red>На стїхо́внѣ стїхи̑ры, гла́съ д҃. Подо́бенъ:</red> <red>Д</red>а́лъ є҆сѝ зна́менїе:</p>
<p><red>Д</red>а́лъ є҆сѝ хвале́нїе ꙳ цр҃кви твое́й, гдⷭ҇и, ꙳ чєстны́ѧ а҆пⷭ҇лы твоѧ̑, ꙳ въ не́йже просїѧва́ютъ мы́сленнїи свѣти́льницы, ꙳ пе́тръ же и҆ па́ѵелъ, ꙗ҆́коже ѕвѣ́зды словє́сныѧ, ꙳ вселе́ннꙋю ѡ҆зарѧ́юще: ꙳ и҆́миже просвѣти́лъ є҆сѝ за́падный мра́къ, і҆и҃се всеси́льне, ꙳ сп҃се дꙋ́шъ на́шихъ.</p>
<p><red>Сті́хъ:</red> <red>В</red>о всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.</p>
<p><red>Д</red>а́лъ є҆сѝ ᲂу҆твержде́нїе ꙳ цр҃кви твое́й, гдⷭ҇и, ꙳ петро́вꙋ тве́рдость, ꙳ и҆ па́ѵловъ ра́зꙋмъ, ꙳ и҆ свѣ́тлꙋю мꙋ́дрость, и҆ ѻ҆бои́хъ бг҃огла́сїе и҆́стинное, ꙳ є҆́ллинскꙋю пре́лесть ѿгонѧ́щее. ꙳ тѣ́мже тайноводи́ми ѿ ѻ҆бои́хъ, ꙳ пое́мъ тѧ̀, і҆и҃се всеси́льне, ꙳ сп҃се дꙋ́шъ на́шихъ.</p>
<p><red>Сті́хъ:</red> <red>Н</red>б҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь.</p>
<p><red>Д</red>а́лъ є҆сѝ ѻ҆́бразъ ѡ҆браще́нїѧ согрѣша́ющымъ, ꙳ ѻ҆́ба а҆пⷭ҇лы твоѧ̑, ꙳ ѻ҆́ваго ᲂу҆́бѡ ѿве́ргшагосѧ тебє̀ во вре́мѧ стрⷭ҇ти, ꙳ и҆ пока́ѧвшасѧ, ꙳ ѻ҆́ваго же про́повѣди твое́й ꙳ сопротивлѧ́ющасѧ, и҆ вѣ́ровавша: ꙳ и҆ ѻ҆бою̀ собѡ́рꙋ <anchor type="page" number="447"/> первостоѧ́тельствꙋющихъ дрꙋгѡ́въ твои́хъ, ꙳ і҆и҃се всеси́льне, ꙳ сп҃се дꙋ́шъ на́шихъ.</p>
<p><red>Сла́ва, гла́съ ѕ҃:</red></p>
<p><red>П</red>ра́здникъ ра́достенъ возсїѧ̀ концє́мъ дне́сь, всечестна́ѧ па́мѧть премꙋ́дрыхъ а҆пⷭ҇лъ и҆ верхо́вныхъ петра̀ и҆ па́ѵла: тѣ́мже и҆ ри́мъ сра́дꙋетсѧ ликовствꙋ́ѧ, въ пѣ́снехъ и҆ пѣ́нїихъ. пра́зднꙋемъ и҆ мы̀, бра́тїе, всечестны́й се́й де́нь соверши́вше: ра́дꙋйсѧ, пе́тре а҆пⷭ҇ле, и҆́скреннїй дрꙋ́же твоегѡ̀ ᲂу҆ч҃телѧ, хрⷭ҇та̀ бг҃а на́шегѡ: ра́дꙋйсѧ, па́ѵле вселюбе́знѣйшїй, и҆ проповѣ́дниче вѣ́ры, и҆ ᲂу҆чи́телю вселе́нныѧ: ꙗ҆́кѡ и҆мѣ́ѧ дерзнове́нїе, сꙋпрꙋ́же свѧтоизбра́нный, хрⷭ҇та̀ бг҃а на́шего моли́те, спасти́сѧ дꙋша́мъ на́шымъ.</p>
<p><red>И҆ ны́нѣ, бг҃оро́диченъ:</red> <red>Б</red>цⷣе, ты̀ є҆сѝ лоза̀ и҆́стиннаѧ:</p>
<p><red>Тропа́рь, гла́съ д҃:</red></p>
<p><red>А҆</red>пⷭ҇лѡвъ первопресто́льницы, и҆ вселе́нныѧ ᲂу҆чи́телїе, влⷣкꙋ всѣ́хъ моли́те, ми́ръ вселе́ннѣй дарова́ти, и҆ дꙋша́мъ на́шымъ ве́лїю ми́лость.</p>
<p><red>На ᲂу҆́трени</red></p>
<p><red>По а҃-й каѳі́смѣ сѣда́ленъ, гла́съ а҃. Подо́бенъ:</red> <red>Г</red>ро́бъ тво́й, сп҃се:</p>
<p><red>Л</red>и́къ дꙋхо́вный а҆пⷭ҇льскїй мі́рꙋ посла́сѧ та́йнѡ ѿ бг҃а вы́шнѧгѡ, и҆ нево́лею стра́ждꙋщымъ вра́чеве ꙗ҆ви́шасѧ: трїѷпоста́снагѡ є҆ди́нственнѣ призыва́юще, бжⷭ҇твенное воплоще́нїе є҆мманꙋ́ила гдⷭ҇а мꙋ́дрѣ написа́ша.</p>
<p><red>Два́жды.</red></p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>К</red>ꙋпинꙋ̀, ю҆́же мѡѷсе́й неѡпали́мꙋ ви́дѣ, го́рꙋ бж҃їю, ст҃ы́й ѻ҆́блакъ, сѣ́нь нескве́рнꙋю, бг҃опрїѧ́тнꙋю трапе́зꙋ, пала́тꙋ высо́кагѡ цр҃ѧ̀, всесвѣ́тлꙋю и҆ непроходи́мꙋю две́рь, дв҃о, пое́мъ тѧ̀.</p>
<p><red>По в҃-й каѳі́смѣ сѣда́ленъ, гла́съ г҃. Подо́бенъ:</red> <red>Б</red>жⷭ҇твенныѧ вѣ́ры:</p>
<p><red>Б</red>жⷭ҇твєнныѧ трꙋбы̑ ᲂу҆тѣ́шителѧ, возглаша́юще дыха́нїе слове́съ спасе́нїѧ, мі́рꙋ возгласи́те, и҆ и҆̀же во мра́цѣ <anchor type="page" number="448"/> пре́лести спѧ́щыѧ, къ свѣ́тꙋ бг҃оразꙋ́мїѧ возста́вивше приведи́те, бжⷭ҇твеннагѡ свѣ́та а҆пⷭ҇ли, молѧ́ще хрⷭ҇та̀ бг҃а, спасти́сѧ дꙋша́мъ на́шымъ.</p>
<p><red>Два́жды.</red></p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Б</red>жⷭ҇твеннагѡ є҆стества̀ не ѿлꙋ́чсѧ, пло́ть бы́въ во чре́вѣ твое́мъ: но бг҃ъ вочл҃вѣ́чсѧ и҆ пребы́сть, и҆́же по ржⷭ҇твѣ̀ мт҃рь тѧ̀ дв҃ꙋ, ꙗ҆́кѡ пре́жде ржⷭ҇тва̀ сохрани́въ всенепоро́чнꙋ, є҆ди́нъ гдⷭ҇ь: того̀ прилѣ́жнѡ молѝ, дарова́ти на́мъ ве́лїю ми́лость.</p>
<p><red>Канѡ́нъ петра̀ и҆ па́ѵла, со і҆рмосо́мъ на и҃ є҆гѡ́же краегране́сїе:</red></p>
<p><red>П</red>етра̀ почита́ю, па́ѵла пою̀ разꙋ́мнѡ.</p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>Ѿ</red>ве́рзꙋ ᲂу҆ста̀ моѧ̑, и҆ напо́лнѧтсѧ дх҃а, и҆ сло́во ѿры́гнꙋ цр҃и́цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀, ра́дꙋѧсѧ тоѧ̀ чꙋдеса̀.</p>
<p><red>П</red>ода́ждь мѝ, гдⷭ҇и, прест҃а́гѡ твоегѡ̀ дх҃а, ка̑пли дарова́нїй, сло́во наро́чито, и҆ возвеселю́сѧ вѣ́рнѡ похвалѧ́ѧ пе́рвыхъ а҆пⷭ҇лъ твои́хъ и҆справлє́нїѧ.</p>
<p><red>Ѡ҆</red>ста́вилъ є҆сѝ, прехва́льне пе́тре, ᲂу҆се́рднѡ вре́мєннаѧ, и҆ хрⷭ҇тѡ́вымъ стопа́мъ послѣ́довалъ є҆сѝ: невѣ́рство же ѡ҆ста́вивъ, па́ѵле, и҆ призва́вшемꙋ тѧ̀ послѣ́довалъ є҆сѝ.</p>
<p><red>Б</red>лагода́ть а҆пⷭ҇ли сꙋще́ственнѣ наше́дшꙋю ва́мъ прїе́мше бжⷭ҇твеннагѡ дх҃а, проидо́сте зе́млю всю̀, пе́тре и҆ па́ѵле, ᲂу҆ча́ще концы̀.</p>
<p><red>Бг҃оро́диченъ:</red></p>
<p><red>В</red>иті́йстїи многовѣща́ннїи, и҆ мꙋсїкі́йстїи велегла́снїи ѧ҆зы́цы тѧ̀ не мо́гꙋтъ чти́ти и҆лѝ пѣ́ти, чⷭ҇таѧ: па́че бо человѣ́ка содѣ́ѧшасѧ въ тебѣ̀ є҆ди́нѣй бжⷭ҇твєннаѧ та̑инства.</p>
<p><red>И҆́нъ канѡ́нъ в҃і а҆пⷭ҇лѡвъ, на ѕ҃, є҆гѡ́же краегране́сїе:</red></p>
<p><red>Х</red>рⷭ҇то́вы почита́ю мꙋ̑дрыѧ а҆пⷭ҇лы. <red>Ѳеофа́ново.</red></p>
<p><red>Гла́съ то́йже. Пѣ́снь а҃. І҆рмо́съ:</red></p>
<p><red>М</red>о́рѧ чермнꙋ́ю пꙋчи́нꙋ, невла́жными стопа́ми, дре́внїй <anchor type="page" number="449"/> пѣшеше́ствовавъ і҆и҃ль, крⷭ҇тоѻбра́зными мѡѷсе́овыма рꙋка́ма а҆мали́ковꙋ си́лꙋ въ пꙋсты́ни побѣди́лъ є҆́сть.</p>
<p><red>Л</red>и́къ а҆пⷭ҇льскїй пѣ́ти мѝ жела́ющꙋ, хрⷭ҇тѐ, моли́твами и҆́хъ ꙗ҆́кѡ бг҃ъ зарю̀ прест҃а́гѡ дх҃а да́рꙋй мѝ, и҆ свѣ́тъ премꙋ́дрости твоеѧ̀.</p>
<p><red>Оу҆</red>крѣ́пльшесѧ си́лою твое́ю и҆ бл҃года́тїю, хрⷭ҇тѐ, си́лꙋ проти́вныхъ вра̑гъ разрꙋши́ша, честні́и твоѝ а҆пⷭ҇ли, бг҃ови́дцы бы́вше неѡскꙋ́днымъ къ тебѣ̀ манове́нїемъ.</p>
<p><red>И҆</red>сцѣлє́нїѧ творѧ́ще, влⷣко, твои́мъ и҆́менемъ, ꙗ҆зы́чєскаѧ совокꙋплє́нїѧ твои́мъ позна́нїемъ ᲂу҆лови́ша, сла́внїи а҆пⷭ҇ли, и҆ свѣ́томъ твои́мъ просвѣти́ша.</p>
<p><red>П</red>ремꙋ́дрости нбⷭ҇ныѧ наꙋчи́вшесѧ, пресла́внїи хрⷭ҇тѡ́вы а҆пⷭ҇ли, ꙗ҆́вственнѡ премꙋ́дрїи ѡ҆бꙋи́сте многослѡ́вїѧ нечести́выхъ, поспѣше́нїемъ проповѣ́данїѧ.</p>
<p><red>Бг҃оро́диченъ:</red></p>
<p><red>Ѿ</red> трⷪ҇цы пребжⷭ҇твенныѧ є҆ди́наго, пречⷭ҇таѧ, родила̀ є҆сѝ, и҆зъ тебє̀ пло́тїю ꙗ҆́вльшагосѧ по на́мъ, благоволе́нїемъ ро́ждшагѡ и҆̀, и҆ дѣ́йствомъ дх҃а прест҃а́гѡ, дв҃о мт҃и.</p>
<p><red>Катава́сїа:</red> <red>Ѿ</red>ве́рзꙋ ᲂу҆ста̀ моѧ̑:</p>
<p><red>Пѣ́снь г҃. І҆рмо́съ:</red></p>
<p><red>Т</red>воѧ̑ пѣсносло́вцы, бцⷣе, живы́й и҆ незави́стный и҆сто́чниче ли́къ себѣ̀ совокꙋ́пльшыѧ дꙋхо́внѡ ᲂу҆твердѝ, въ бж҃е́ственнѣй твое́й сла́вѣ вѣнцє́въ сла́вы сподо́би.</p>
<p><red>С</red>ро́дникъ, пе́тре, тебѣ̀ а҆ндре́й проѧвлѧ́етъ мессі́ю хрⷭ҇та̀, къ немꙋ́же вѣ́рою пристꙋпи́лъ є҆сѝ: и҆ ты̀, па́ѵле чꙋ́дный, бг҃одѣ́тельнымъ креще́нїемъ ѿ а҆на́нїи просвѣти́лсѧ є҆сѝ.</p>
<p><red>Л</red>е́стнѡ и҆́же писа́нїемъ зако́на, па́дающїй ро́дъ і҆и҃левъ, просвѣще́нїемъ бл҃года́ти пе́тръ приве́дъ: ꙗ҆зы̑къ же стада̀ па́ѵелъ ѿ пре́лести и҆зба́ви.</p>
<p><red>Н</red>а̑ги и҆ прѡ́сты во ꙗ҆зы́ки посла́лъ є҆сѝ твоѧ̑ ᲂу҆ч҃никѝ, вмѣ́стѡ ѻ҆рꙋ́жїѧ твоѐ и҆́мѧ носѧ́ще ст҃о́е, и҆ ле́стнꙋю бра́нь хрⷭ҇тѐ, вѣ́рою разрꙋши́ша. <anchor type="page" number="450"/></p>
<p><red>Бг҃оро́диченъ:</red></p>
<p><red>И҆</red>спо́лнисѧ, а҆пⷭ҇ли, позна́ти гдⷭ҇а всѧ̀ землѧ̀ ѿ дв҃ы возсїѧ́вшаго, и҆ мі́ръ ѡ҆бно́вльша бжⷭ҇твеннымъ ва́шимъ проповѣ́данїемъ, пе́тре и҆ па́ѵле прехва́льнїи.</p>
<p><red>И҆́нъ. І҆рмо́съ:</red></p>
<p><red>В</red>есели́тсѧ ѡ҆ тебѣ̀ цр҃ковь твоѧ̀, хрⷭ҇тѐ, зовꙋ́щи: ты̀ моѧ̀ крѣ́пость, гдⷭ҇и, и҆ прибѣ́жище и҆ ᲂу҆твержде́нїе.</p>
<p><red>Н</red>бⷭ҇наѧ и҆ честна́ѧ бг҃овѣща́юще на землѝ ᲂу҆чє́нїѧ, ѧ҆зы̑ки ѻ҆́гненными и҆звѣствꙋ́юще: проповѣ́дницы хрⷭ҇тѡ́вы пре́дали є҆стѐ.</p>
<p><red>П</red>оказа́лъ є҆сѝ нб҃са̀ словє́снаѧ, ᲂу҆ч҃никѝ твоѧ̑, влⷣко, сла́вꙋ твою̀ повѣ́дающыѧ всѣ̑мъ концє́мъ.</p>
<p><red>Н</red>апи́сани бы́вше на нб҃сѣ́хъ, и҆ ꙗ҆́вльшесѧ хрⷭ҇тꙋ̀ ссє́льницы, чтꙋ́щихъ ва́съ любо́вїю ны́нѣ, премꙋ́дрїи, сохрани́те.</p>
<p><red>Бг҃оро́диченъ:</red></p>
<p><red>В</red>сели́выйсѧ въ на́съ, и҆́же въ вы́шнихъ живы́й, пречⷭ҇таѧ, пло́ть бо прїи́мъ ѿ тебє̀ безъ сѣ́мене, ꙗ҆ви́сѧ.</p>
<p><red>Сѣда́ленъ, гла́съ д҃: Подо́бенъ:</red> <red>В</red>ознесы́йсѧ:</p>
<p><red>В</red>сели́вшесѧ во свѣ́тѣ непристꙋ́пнѣмъ, ꙗ҆́кѡ жили́ще свѣ́та сꙋ́щїи, хра́мъ ва́шъ ст҃ы́й просвѣща́ете при́снѡ бжⷭ҇твенными проповѣ̑данїи. тѣ́мже вѣ́рою вопїе́мъ: тмы̀ на́съ и҆збавлѧ́йте, и҆ всѧ́ческихъ бѣ́дъ, и҆ лю́тагѡ ꙗ҆зы́ческагѡ наше́ствїѧ, ᲂу҆молѧ́юще зижди́телѧ, а҆пⷭ҇ли.</p>
<p><red>Сла́ва, гла́съ и҃. Подо́бенъ:</red> <red>П</red>ремꙋ́дрости:</p>
<p><red>В</red>ели̑кїѧ свѣти́льники и҆ свѣ̑тлыѧ, верхо́вники ꙗ҆́вльшыѧсѧ ᲂу҆ч҃никѡ́въ, петра̀ восхва́лимъ, и҆ премꙋ́драго па́ѵла: и҆́бо ѻ҆гне́мъ бжⷭ҇твеннагѡ возсїѧ́вше дх҃а, мглꙋ̀ пре́лести попали́ша всю̀. тѣ́мже и҆ вы́шнѧгѡ црⷭ҇твїѧ гра́ждане досто́йнѡ ꙗ҆ви́шасѧ, и҆ бл҃года́ти сопресто́льни. сегѡ̀ ра́ди вопїе́мъ и҆̀мъ: моли́те хрⷭ҇та̀ бг҃а, согрѣше́нїй ѡ҆ставле́нїе дарова́ти, пра́зднꙋющымъ любо́вїю свѧтꙋ́ю па́мѧть ва́шꙋ. <anchor type="page" number="451"/></p>
<p><red>И҆ ны́нѣ, бг҃оро́диченъ:</red></p>
<p><red>Ꙗ҆́</red>кѡ дв҃ꙋ и҆ є҆ди́нꙋ въ жена́хъ, тѧ̀ безъ сѣ́мене ро́ждшꙋю бг҃а пло́тїю, всѝ ᲂу҆блажа́емъ ро́ди человѣ́честїи: ѻ҆́гнь бо всели́сѧ въ тѧ̀ бжⷭ҇тва̀, и҆ ꙗ҆́кѡ млⷣнца млеко́мъ пита́еши зижди́телѧ и҆ гдⷭ҇а. тѣ́мъ а҆́гг҃льскїй и҆ человѣ́ческїй ро́дъ досто́йнѡ сла́вимъ прест҃о́е ржⷭ҇тво̀ твоѐ, и҆ согла́снѡ вопїе́мъ тѝ: молѝ хрⷭ҇та̀ бг҃а согрѣше́нїй ѡ҆ставле́нїе дарова́ти покланѧ́ющымсѧ вѣ́рою прест҃о́мꙋ ржⷭ҇твꙋ̀ твоемꙋ̀.</p>
<p><red>Пѣ́снь д҃. І҆рмо́съ:</red></p>
<p><red>Н</red>еизслѣ́дный бж҃їй совѣ́тъ, є҆́же ѿ дв҃ы воплоще́нїѧ, тебє̀ вы́шнѧгѡ, прⷪ҇ро́къ а҆ввакꙋ́мъ ᲂу҆смотрѧ́ѧ, зовѧ́ше: сла́ва си́лѣ твое́й, гдⷭ҇и.</p>
<p><red>С</red>ъ крѣ́пкими ᲂу҆́бѡ немощні́и, съ виті́ѧми же невѣ́жди, спле́тшесѧ благоче́стнѡ, пе́тре и҆ па́ѵле, взе́мше побѣ́дꙋ хрⷭ҇то́вы а҆пⷭ҇толи.</p>
<p><red>Ѿ</red>стꙋ́пника сі́мѡна волхва̀ лю́таго, ꙗ҆́кѡ златолю́бца ѡ҆бличѝ бжⷭ҇твенный пе́тръ, и҆ ны́нѣ па́ѵелъ мꙋ́дрый, стєзѝ развраща́ющаго хрⷭ҇тѡ́вы є҆лѵ́ма ѡ҆слѣпи́лъ є҆́сть.</p>
<p><red>Н</red>евѣ́жественно ры́барь и҆ ᲂу҆сма́рь сло́во и҆мꙋ́ще, но растворе́нно бжⷭ҇твеннꙋю со́лїю дꙋ́шы любомꙋ́дрыхъ ᲂу҆слади́ша, и҆ хрⷭ҇тꙋ̀ вѣ́рою приведо́ша.</p>
<p><red>Бг҃оро́диченъ:</red></p>
<p><red>Р</red>ѣ́чїю бг҃одохнове́нною пре́жде а҆ввакꙋ́мъ го́рꙋ тѧ̀ чи́стꙋ и҆ присѣ́ннꙋ бжⷭ҇твенный речѐ, преходѧ́щаго ѿ ю҆́га, и҆ тобо́ю воплоща́ема, влⷣчце, возвѣща́ѧ ꙗ҆вле́ннѡ.</p>
<p><red>И҆́нъ. І҆рмо́съ:</red></p>
<p><red>В</red>ознесе́на тѧ̀ ви́дѣвши цр҃ковь на крⷭ҇тѣ̀, сл҃нце пра́ведное, ста̀ въ чи́нѣ свое́мъ, досто́йнѡ взыва́ющи: сла́ва си́лѣ твое́й, гдⷭ҇и.</p>
<p><red>Г</red>лаго́лѡвъ бжⷭ҇твенныхъ а҆пⷭ҇лъ вѣща́нїе ѻ҆гнеѻбра́знѡ про́йде вселе́ннꙋю всю̀, ле́сти ᲂу҆́бѡ ве́щь попалѧ́ющее, и҆ просвѣща́ющее бл҃года́тїю благочести́выхъ совокꙋплє́нїѧ. <anchor type="page" number="452"/></p>
<p><red>П</red>очернѣ́вшїй мра́комъ безбо́жїѧ мі́ръ, бг҃озра̑чнаѧ свѣти̑ла, просвѣти́ша зарѧ́ми бл҃года́ти, ᲂу҆ч҃ницы̀ гдⷭ҇ни ꙗ҆́вльшесѧ сїѧ́нїемъ проповѣ́данїѧ.</p>
<p><red>С</red>вѧще́нными зарѧ́ми просвѣще́ни мы́сленнагѡ сл҃нца, ꙗ҆́кѡ со́лнце въ мі́рѣ сїѧ́ете, прехва́льнїи, свѣ́томъ бж҃е́ственнымъ пре́лести мглꙋ̀ ѿгонѧ́юще.</p>
<p><red>Ж</red>е́злъ си́лы и҆мꙋ́ще крⷭ҇тъ тво́й, сла́ное житїѧ̀ самови́дцы твоѝ, сло́ве, мо́ре пресѣко́ша, ꙗ҆́кѡ ко́ни смꙋща́юще многобо́жїѧ во́ды.</p>
<p><red>Бг҃оро́диченъ:</red></p>
<p><red>Оу҆</red>кра́шена разли́чнымъ свѣтоли́тїемъ, нб҃о ѡ҆дꙋшевле́нное, тебѐ царѧ̀ ца́рствꙋющихъ, хрⷭ҇тѐ, дв҃и́ца пречⷭ҇таѧ, ны́нѣ ꙗ҆́кѡ бцⷣа сла́вима є҆́сть.</p>
<p><red>Пѣ́снь є҃. І҆рмо́съ:</red></p>
<p><red>Оу҆</red>жасо́шасѧ всѧ́чєскаѧ ѡ҆ бж҃е́ственнѣй сла́вѣ твое́й: ты́ бо, неискꙋсобра́чнаѧ дв҃о, и҆мѣ́ла є҆сѝ во ᲂу҆тро́бѣ надъ всѣ́ми бг҃а, и҆ родила̀ є҆сѝ безлѣ́тнаго сн҃а, всѣ̑мъ воспѣва́ющымъ тѧ̀ ми́ръ подава́ющаѧ.</p>
<p><red>Ꙗ҆́</red>кѡ сꙋ́ща тве́рда, хрⷭ҇то́съ тѧ̀ ка́мень наречѐ, пе́тре, и҆ на тебѣ̀ цр҃ковь, є҆ѧ́же а҆́дѡва врата̀ не ѡ҆долѣ́ютъ: тебе́ же, па́ѵле, сосꙋ́дъ и҆збра́нъ речѐ, сегѡ̀ пронестѝ предъ ꙗ҆зы́ки и҆́мѧ.</p>
<p><red>П</red>е́тръ ѿве́ргсѧ ᲂу҆ч҃телѧ три́жды, три́жды є҆́же люби́ти приглаше́нїемъ присво́исѧ: па́ѵелъ, и҆́же пе́рвѣе хꙋ́льникъ сы́й, тѧ́жкѡ же ѡ҆скорблѧ́ѧ вѣ̑рныѧ, по́слѣжде проповѣ́даше, є҆го́же гонѧ́ше пе́рвѣе.</p>
<p><red>Н</red>етлѣ́нно зва́нїе, и҆ сла́вꙋ присносꙋ́щнꙋ пе́тръ ѿ хрⷭ҇та̀ ѡ҆брѣ́те съ па́ѵломъ. ѻ҆́въ ᲂу҆́бѡ ключѝ нбⷭ҇ныѧ прїѧ́тъ, се́й же въ ра́й восхи́щсѧ, глаго́лы неизречє́нныѧ навы́къ па́че человѣ́ка.</p>
<p><red>Бг҃оро́диченъ:</red></p>
<p><red>Ѿ</red> бжⷭ҇твеннагѡ дх҃а и҆са́їа и҆спо́лнь, ржⷭ҇тво̀ безъ ѻ҆тца̀ проречѐ, и҆зъ тебє̀, дв҃о, ро́ждшагѡсѧ є҆мманꙋ́ила, и҆́же <anchor type="page" number="453"/> є҆́сть съ на́ми бг҃ъ, є҆го́же, чⷭ҇таѧ, родила̀ є҆сѝ. тѣ́мже всѝ пое́мъ тѧ̀.</p>
<p><red>И҆́нъ. І҆рмо́съ:</red></p>
<p><red>Т</red>ы̀, гдⷭ҇и мо́й, свѣ́тъ въ мі́ръ прише́лъ є҆сѝ, свѣ́тъ ст҃ы́й, ѡ҆браща́ѧй и҆зъ мра́чна невѣ́дѣнїѧ, вѣ́рою воспѣва́ющыѧ тѧ̀.</p>
<p><red>Б</red>жⷭ҇твєнныѧ твоѧ̑ и҆ премꙋ̑дрыѧ слꙋжи́тели свѣ́тъ показа́лъ є҆сѝ въ мі́рѣ, тебѐ незаходи́маго свѣ́та всѣ̑мъ возвѣща́ющыѧ.</p>
<p><red>И҆̀</red>же всѧ́кꙋ добродѣ́тель ꙗ҆́вственнѡ проше́дше, а҆пⷭ҇ли, разли̑чныѧ бѣсо́вскїѧ ѕло́бы сплетє́нїѧ разрꙋши́сте.</p>
<p><red>Ꙗ҆</red>ви́ша на́мъ трⷪ҇ческое сїѧ́нїе, во є҆ди́нствѣ бж҃ества̀, ѻ҆́гненными ѧ҆зы́ки вѣща́юще, а҆пⷭ҇ли.</p>
<p><red>Бг҃оро́диченъ:</red></p>
<p><red>Т</red>ѧ̀ ѻ҆рꙋ́жїе непобѣди́мое на врагѝ предлага́емъ, тѧ̀ ᲂу҆твержде́нїе, и҆ наде́ждꙋ на́шегѡ спасе́нїѧ, бг҃оневѣ́сто, стѧжа́хомъ.</p>
<p><red>Пѣ́снь ѕ҃. І҆рмо́съ:</red></p>
<p><red>Б</red>ж҃е́ственное сїѐ и҆ всечестно́е соверша́юще пра́зднество, бг҃омꙋ́дрїи, бг҃ома́тере, прїиди́те, рꙋка́ми воспле́щимъ, ѿ неѧ̀ ро́ждшагосѧ бг҃а сла́вимъ.</p>
<p><red>С</red>вѣтла̑ петрѡ́ва чꙋдеса̀, чє́стна же и҆ па̑ѵлова зна́мєнїѧ: и҆́бо ри̑зы и҆ сѣ̑ни и҆́хъ недꙋ́ги болѧ́щихъ и҆сцѣлѣва́ютъ прилага́емїи.</p>
<p><red>П</red>е́тръ вои́стиннꙋ сла́вный, и҆ па́ѵелъ пои́стиннѣ чꙋ́дный, дво́ица бжⷭ҇твеннаѧ, и҆ честнѣ̑йша жили̑ща живонача́льныѧ трⷪ҇цы, всѣ́ми помина́етсѧ.</p>
<p><red>Б</red>олѧ́щихъ дꙋ́шы и҆ тѣлеса̀, ꙗ҆́кѡ бжⷭ҇твенный вра́чь и҆зрѧ́денъ пе́тръ и҆сцѣлѝ, па́ѵелъ ꙗ҆зы́ки ѡ҆зарѝ, и҆ свѣ́томъ гдⷭ҇нимъ назна́мена.</p>
<p><red>Бг҃оро́диченъ:</red></p>
<p><red>П</red>ѣ́ти тѧ̀ до́лжни є҆смы̀, но вои́стиннꙋ по достоѧ́нїю не мо́жемъ. тѣ́мже пое́мъ тѧ̀ молча́нїемъ, чтꙋ́ще несказа́нное, є҆́же на тебѣ̀, дв҃о, содѣ́ѧнное та́инство. <anchor type="page" number="454"/></p>
<p><red>И҆́нъ. І҆рмо́съ:</red></p>
<p><red>П</red>ожрꙋ́ ти со гла́сомъ хвале́нїѧ, гдⷭ҇и, цр҃ковь вопїе́тъ тѝ, ѿ бѣсо́вскїѧ кро́ве ѡ҆чи́щшисѧ, ра́ди ми́лости ѿ ре́бръ твои́хъ и҆сте́кшею кро́вїю.</p>
<p><red>Оу҆</red>тверди́въ ᲂу҆ченикѝ твоѧ̑, сп҃се, премꙋ́дростїю и҆ чꙋдесы̀, си́льнѣйшыѧ содѣ́лалъ є҆сѝ є҆́ллинскагѡ бꙋесло́вїѧ: и҆ си́хъ прелє́стнаѧ разрꙋши́ша велѣ̑нїѧ.</p>
<p><red>Б</red>жⷭ҇твенныѧ рѣ́ки премꙋ́дрости, напо́лниша спаси́тельныхъ во́дъ ᲂу҆дѡ́лїа всѧ̑ цр҃кѡ́внаѧ, ѿ и҆стѡ́чникъ спаси́тельныхъ стрꙋѧ́ми ѡ҆бога́щше.</p>
<p><red>Ꙗ҆́</red>вльшесѧ живѡ́тныѧ ѕвѣ́зды, прехва́льнїи, разори́сте всю̀ мра́чнꙋю пре́лесть свѣтоза́рными сїѧ̑нїи, и҆ бг҃оразꙋ́мїѧ свѣ́тъ возсїѧ́вше.</p>
<p><red>Бг҃оро́диченъ:</red></p>
<p><red>В</red>сю́ тѧ голꙋби́цꙋ соверше́ннꙋ и҆ предобрꙋ̀, свѣ́тлый ѡ҆брѣ́тъ крі́нъ, и҆ ᲂу҆до́льный цвѣ́тъ, ѽ бг҃ома́ти! жени́хъ мы́сленный въ тѧ̀ всели́сѧ.</p>
<p><red>Конда́къ, гла́съ в҃. Подо́бенъ:</red> <red>В</red>ы́шнихъ и҆щѧ̀:</p>
<p><red>К</red>а́мень хрⷭ҇то́съ, ка́менѧ вѣ́ры прославлѧ́етъ свѣ́тлѡ, ᲂу҆ченикѡ́въ преизрѧ́дна, и҆ съ па́ѵломъ ве́сь дванадесѧточи́сленный собо́ръ дне́сь: и҆́хже па́мѧть соверша́юще вѣ́рнѡ, си́хъ просла́вльшаго прославлѧ́емъ.</p>
<p><red>І҆́косъ:</red></p>
<p><red>В</red>сечестнꙋ́ю и҆ преблаже́ннꙋю па́мѧть ва́шꙋ творѧ́щїи ны́нѣ, въ пѣ́снехъ прилѣ́жнѡ вопїе́мъ къ ва́мъ: пресвѣ̑тлаѧ и҆ бг҃озра̑чнаѧ свѣти̑ла мі́ра, возлю́бленнїи ᲂу҆ченицы̀ хрⷭ҇тѡ́вы двана́десѧте, ꙗ҆́кѡ и҆мꙋ́ще къ немꙋ̀ дерзнове́нїе моли́тисѧ за ны̀: ва́мъ бо дана̀ є҆́сть бл҃года́ть и҆сцѣле́нїй, и҆ грѣхѡ́въ проще́нїѧ: прилѣ́жнѡ ᲂу҆́бѡ є҆го̀ моли́те, грѣхѡ́въ и҆ напа́стей и҆зба́витисѧ на́мъ, да є҆ди́наго чл҃вѣколю́бца, ва́съ просла́вльшаго прославлѧ́емъ. <anchor type="page" number="455"/></p>
<p><red>Пѣ́снь з҃. І҆рмо́съ:</red></p>
<p><red>Н</red>е послꙋжи́ша тва́ри бг҃омꙋ́дрїи па́че созда́вшагѡ, но ѻ҆́гненное преще́нїе мꙋ́жески попра́вше, ра́довахꙋсѧ пою́ще: препѣ́тый ѻ҆ц҃є́въ гдⷭ҇ь и҆ бг҃ъ, бл҃гослове́нъ є҆сѝ.</p>
<p><red>Оу҆</red>блажи́сѧ пе́тръ ѿ хрⷭ҇та̀, ꙗ҆́кѡ семꙋ̀ ре́кшꙋ сн҃а бг҃а жива́гѡ, и҆ па́ѵелъ почте́сѧ, ꙗ҆́кѡ сосꙋ́дъ благопотре́бенъ, и҆ взыва́хꙋ: ѻ҆тцє́въ гдⷭ҇ь и҆ бг҃ъ, бл҃гослове́нъ є҆сѝ.</p>
<p><red>З</red>аконослꙋже́бники ᲂу҆́бѡ пе́тръ ᲂу҆мꙋдрѧ́ше, ꙗ҆́коже завѣща́сѧ є҆мꙋ̀: па́ѵелъ же ꙗ҆зы́чники, ѻ҆́ба же бл҃года́тїю хрⷭ҇тꙋ̀ пригвожда́хꙋ, и҆ взыва́хꙋ: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>Ꙗ҆́</red>кѡ преизрѧ́денъ пе́тръ хрⷭ҇то́въ па́стырь, ста́до прїѧ́тъ, цр҃кви же па́ѵелъ ᲂу҆чи́тель бжⷭ҇твенъ бы́сть, взыва́юще: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>Бг҃оро́диченъ:</red></p>
<p><red>В</red>сенепоро́чнаѧ марі́е, и҆ и҆зрѧ́днаѧ свѧ́тостїю, ꙗ҆́же бг҃а пло́тїю, дв҃о, ро́ждши, неискꙋсобра́чнаѧ чⷭ҇таѧ, того̀ молѝ ѿ всѧ́кагѡ на́съ и҆зба́вити наведе́нїѧ и҆ грѣха̀.</p>
<p><red>И҆́нъ. І҆рмо́съ:</red></p>
<p><red>В</red>ъ пе́щи а҆враа́мстїи ѻ҆́троцы персі́дстѣй, любо́вїю благоче́стїѧ па́че, не́жели пла́менемъ ѡ҆палѧ́еми, взыва́хꙋ: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>С</red>ы́ны сотвори́въ ᲂу҆ч҃никѝ твоѧ̑, и҆́же пре́жде є҆стество́мъ бг҃ъ, любо́вїю наслѣ́дники показа́лъ є҆сѝ, ѻ҆те́ческагѡ наслѣ́дїѧ пребл҃гі́й, и҆ ходи́ти съ тобо́ю ꙗ҆́кѡ съ бг҃омъ и҆ влⷣкою и҆зво́лилъ є҆сѝ.</p>
<p><red>П</red>ремꙋ́дрости и҆зли́тїе, серде́чнꙋю широтꙋ̀, ѧ҆зы́къ доброглаго́ливъ, сло́ве, пода́въ, бжⷭ҇твєннымъ ᲂу҆ч҃никѡ́мъ твои̑мъ, посла́лъ є҆сѝ проповѣ́дати є҆ѵⷢ҇лїе црⷭ҇твїѧ всѣ̑мъ концє́мъ.</p>
<p><red>Ꙗ҆́</red>вльшесѧ ꙗ҆́кѡ ѻ҆́блацы бж҃їѧ свѣ́та а҆пⷭ҇ли, всѣ̑мъ <anchor type="page" number="456"/> ѡ҆дождева́ютъ во́дꙋ животворѧ́щꙋю, зовꙋ́ще: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>Бг҃оро́диченъ:</red></p>
<p><red>П</red>реꙋкраше́нна бж҃їею сла́вою ꙗ҆ви́ласѧ є҆сѝ, пречⷭ҇таѧ, є҆ди́на ѿ вѣ́ка сло́во бж҃їе заче́ншаѧ, мт҃и дв҃о. бл҃гослове́нна ты̀ въ жена́хъ, всенепоро́чнаѧ влⷣчце.</p>
<p><red>Пѣ́снь и҃. І҆рмо́съ:</red></p>
<p><red>Ѻ҆́</red>троки бл҃гочести̑выѧ въ пе́щи ржⷭ҇тво̀ бг҃оро́дичо спасло̀ є҆́сть тогда̀ ᲂу҆́бѡ ѡ҆бразꙋ́емое, ны́нѣ же дѣ́йствꙋемое, вселе́ннꙋю всю̀ воздвиза́етъ пѣ́ти тебѣ̀: гдⷭ҇а по́йте, дѣла̀, и҆ превозноси́те є҆го̀ во всѧ̑ вѣ́ки.</p>
<p><red>С</red>и́лою ᲂу҆крѣ́пльсѧ пе́тръ бжⷭ҇твенною, ᲂу҆ме́ршꙋю таві́ѳꙋ воскресѝ: па́ѵелъ же є҆ѵтѵ́ха съ высоты̀ па́дша, и҆ ᲂу҆мерщвле́нна возста́ви, ѻ҆́ба взыва́ющѧ: гдⷭ҇а воспѣва́йте дѣла̀, и҆ превозноси́те є҆го̀ во всѧ̑ вѣ́ки.</p>
<p><red>В</red>идѣ́нїемъ ᲂу҆жа́снымъ и҆ чꙋ́днымъ корни́лїа ᲂу҆́бѡ пе́тръ просвѣтѝ: па́ѵелъ же га́їа, крі́спа и҆ пане́стїа, и҆ стефані́на крестѝ, ѻ҆́ба зовꙋ́щѧ: гдⷭ҇а воспѣва́йте дѣла̀, и҆ превозноси́те є҆го̀ во всѧ̑ вѣ́ки.</p>
<p><red>Б</red>людо́ма петра̀ свѧ́зана хрⷭ҇то́съ ᲂу҆́бѡ а҆́гг҃ломъ но́щїю разрѣшѝ: па́ѵла же и҆ сі́лꙋ, а҆́бїе молѧ́щымсѧ, въ кла́дѣ но́ги тве́рдѡ стѧ̑гнꙋты и҆зведѐ и҆ темни́цꙋ потрѧ́съ. тѣ́мже воспое́мъ хрⷭ҇та̀ во вѣ́ки.</p>
<p><red>Бг҃оро́диченъ:</red></p>
<p><red>И҆</red>зба́ви страсте́й всепа́гꙋбныхъ, плени̑цы же согрѣше́нїй ны́нѣ расто́ргни, и҆́миже ко́ждо стѧ́жетсѧ: вси́ бо согрѣши́хомъ, и҆ ѡ҆чище́нїѧ про́симъ, сꙋ́ще пови́ннїи. є҆́же пода́ждь, бцⷣе, мольба́ми твои́ми, превозносѧ́щымъ хрⷭ҇та̀ во вѣ́ки.</p>
<p><red>И҆́нъ. І҆рмо́съ:</red></p>
<p><red>Р</red>ꙋ́цѣ распросте́ръ, данїи́лъ львѡ́въ зїѧ̑нїѧ въ ро́вѣ затчѐ, ѻ҆́гненнꙋю же си́лꙋ ᲂу҆гаси́ша, добродѣ́телїю препоѧ́савшесѧ, благоче́стїѧ рачи́тели ѻ҆́троцы, взыва́юще: благослови́те, всѧ̑ дѣла̀ гдⷭ҇нѧ, гдⷭ҇а. <anchor type="page" number="457"/></p>
<p><red>Б</red>жⷭ҇твенный премꙋ́дрый ли́къ а҆пⷭ҇лъ хрⷭ҇то́выхъ, ѻ҆гне́мъ дх҃а, ꙗ҆́коже пле́велы попали́ша многоразли̑чнаѧ бѣсѡ́вскаѧ чти̑лища, и҆ вѣ́рныхъ сердца̀ просвѣти́ша, вопїю́ще: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>С</red>огла́снѡ бжⷭ҇твєнныѧ ᲂу҆ч҃никѝ хрⷭ҇тѡ́вы а҆пⷭ҇лы, ꙗ҆̀же возгремѣ́вшыѧ на́мъ бжⷭ҇твєннаѧ велѣ̑нїѧ, приста̑нища вѣ́рныхъ, благода́тели ѻ҆́бщыѧ человѣ́чествꙋ, сп҃сꙋ слꙋжи́тели почти́мъ.</p>
<p><red>В</red>сечестны̑ѧ, и҆ вмѣсти̑тельныѧ сосꙋ́ды добродѣ́телей, человѣ̑ческїѧ нача́тки, проповѣ́данїѧ трꙋбы̑, пото́ки нетлѣ́нныѧ жи́зни, бг҃онѡ́сныѧ мѡ́лнїи, и҆сцѣле́нїй и҆сто́чники, кра̑сныѧ но́ги є҆ѵⷢ҇лїа почти́мъ.</p>
<p><red>Бг҃оро́диченъ:</red></p>
<p><red>П</red>о́лный сы́й смирѧ́етсѧ на́съ ра́ди, да и҆сполне́нїѧ є҆гѡ̀ причасти́мсѧ: въ пречⷭ҇тое бо чре́во твоѐ вше́дъ неѡбыме́нный, ѿ ѻ҆ч҃ескихъ нѣ́дръ не ѿстꙋ́пль воплоти́сѧ. тѣ́мъ тѧ̀ всѝ благослови́мъ, марі́е бг҃оневѣ́стнаѧ.</p>
<p><red>Пѣ́снь ѳ҃. І҆рмо́съ:</red></p>
<p><red>В</red>сѧ́къ земноро́дный да взыгра́етсѧ, дх҃омъ просвѣща́емь, да торжествꙋ́етъ же безпло́тныхъ ᲂу҆мѡ́въ є҆стество̀, почита́ющее сщ҃е́нное торжество̀ бг҃ома́тере, и҆ да вопїе́тъ: ра́дꙋйсѧ, всеблаже́ннаѧ бцⷣе, чи́стаѧ приснодв҃о.</p>
<p><red>В</red>е́сь всю́дꙋ мі́ръ проидо́сте, ꙗ҆́коже крила́ти, и҆ є҆ѵⷢ҇лїе колѣ́нѡмъ всѣ̑мъ, ꙗ҆зы́кѡмъ и҆ страна́мъ, хрⷭ҇то́во проповѣ́давше, всѧ̑ привлеко́сте къ вѣ́рѣ, пе́тре преблаже́нный и҆ чꙋ́дный па́ѵле а҆пⷭ҇ле.</p>
<p><red>П</red>рини́къ во глꙋбо́кꙋю ста́рость, и҆ є҆стества̀ до́лгъ, пе́тре, и҆сполнѧ́ѧ, ᲂу҆ч҃телѧ твоегѡ̀ хрⷭ҇та̀ подо́бїемъ, крⷭ҇тъ претерпѣ́лъ є҆сѝ: ты́ же во главꙋ̀ твою̀, па́ѵле, ᲂу҆сѣ́ченъ бы́въ, ѽ чꙋ́до стра́шно! вмѣ́стѡ кро́ве млека̀ и҆сточи́лъ є҆сѝ пото́ки, и҆ невѣ̑рныѧ ѡ҆брати́лъ є҆сѝ. <anchor type="page" number="458"/></p>
<p><red>Ѽ</red> бжⷭ҇твеннаѧ дво́ице, мꙋ́дрѣ врꙋчи́вшаѧсѧ всегѡ̀ мі́ра дꙋша́мъ, и҆ ко благоче́стїю ѿ нече́стїѧ претво́рше, и҆ по сме́рти спаса́юще є҆щѐ вѣ́рныхъ дꙋ́шы, и҆ ны́нѣ на́съ помѧни́те, и҆ предста́вите хрⷭ҇тꙋ̀, верхо́внїи а҆пⷭ҇ли.</p>
<p><red>Бг҃оро́диченъ:</red></p>
<p><red>С</red>п҃се бл҃гі́й, и҆́же є҆стество́мъ чл҃вѣколю́бецъ, и҆ многомилосе́рдъ, препѣ́тыѧ твоеѧ̀ мт҃ре дв҃ы бжⷭ҇твенными мольба́ми, петра̀ моли́твами и҆ па́ѵла а҆пⷭ҇лъ твои́хъ, ми́лость твою̀ и҆ по́мощь съ нб҃сѐ на́мъ послѝ.</p>
<p><red>И҆́нъ. І҆рмо́съ:</red></p>
<p><red>К</red>а́мень нерꙋкосѣ́чный ѿ несѣко́мыѧ горы̀ тебє̀, дв҃о, краеꙋго́льный ѿсѣче́сѧ, хрⷭ҇то́съ, совокꙋпи́вый разстоѧ̑щаѧсѧ є҆стєства̀. тѣ́мъ веселѧ́щесѧ, тѧ̀, бцⷣе, велича́емъ.</p>
<p><red>Р</red>ѣши́ти плени̑цы прегрѣше́нїй, вла́сть прїе́мше ѿ влⷣки, бг҃ови́дцы, воспѣва́ющихъ ва́съ, ми́лостивнѡ грѣхѝ ѡ҆чи́стите, и҆ спасе́нїѧ сподо́бите.</p>
<p><red>В</red>седꙋхо́внꙋю зарю̀ сꙋ́щественнѡ ва́мъ ꙗ҆́вльшꙋюсѧ, всѝ воспрїѧ́сте, а҆пⷭ҇ли сла́внїи, въ го́рницѣ наꙋчи́вшесѧ высѡ́кимъ проповѣ́данїємъ и҆ ᲂу҆че́нїємъ, и҆ ны́нѣ досто́йнѡ блажи́ми є҆стѐ.</p>
<p><red>В</red>а́мъ хрⷭ҇то́съ ны́нѣ дрꙋгѡ́мъ свои̑мъ почи́вшымъ вѣнцы̀ подае́тъ неꙋвѧда́ємыѧ, и҆ видѣ́нїѧ бжⷭ҇твеннагѡ и҆сполнѧ́етъ: є҆мꙋ́же ны́нѣ моли́тесѧ, цр҃кви всѧ̑ спастѝ.</p>
<p><red>Бг҃оро́диченъ:</red></p>
<p><red>П</red>ло́тїю прїитѝ восхотѣ́въ, ᲂу҆краси́вый сло́вомъ всѧ́чєскаѧ, въ тѧ̀ всели́сѧ, є҆ди́нꙋ ст҃ѣ́йшꙋю всѣ́хъ ѡ҆брѣ́те, и҆ бцⷣꙋ показа̀ и҆́стиннꙋю, мт҃и дв҃о.</p>
<p><red>Свѣти́ленъ. Подо́бенъ:</red> <red>Оу҆</red>ченикѡ́мъ:</p>
<p><red>Оу҆</red>ченикѡ́въ всечестнꙋ́ю двоенадесѧ́тицꙋ ра́достнѡ восхвали́ти стеце́мсѧ, ра́дꙋйтесѧ, и҆̀же всю̀ подсо́лнечнꙋю ѡ҆бше́дше, и҆ ꙗ҆зы́кѡвъ ᲂу҆ло́вльше ѕловѣ̑рныѧ чреды̑, наꙋчи́вшесѧ бжⷭ҇твєннымъ. <anchor type="page" number="459"/></p>
<p><red>Сла́ва:</red></p>
<p><red>Д</red>военадесѧточи́сленный ли́къ дне́сь восхва́лимъ всѝ вѣ́рнїи, ꙗ҆́кѡ ᲂу҆тверди́вшесѧ ѿ ни́хъ, и҆ хрⷭ҇тꙋ̀ возопїе́мъ: моли́твами и҆́хъ, сп҃се, мі́ръ тво́й ᲂу҆мирѝ.</p>
<p><red>И҆ ны́нѣ, бг҃оро́диченъ:</red></p>
<p><red>М</red>ы̀ ѡ҆ тебѣ̀ хва́лимсѧ, бцⷣе, и҆ къ бг҃ꙋ тѧ̀ и҆́мамы предста́тельство, прострѝ рꙋ́кꙋ твою̀ ст҃ꙋ́ю, и҆ сокрꙋшѝ врагѝ на́шѧ, твои̑мъ низпослѝ рабѡ́мъ по́мощь ѿ ст҃а́гѡ.</p>
<p><red>На хвали́техъ стїхи̑ры на д҃, гла́съ д҃. Подо́бенъ:</red> <red>З</red>ва́нный свы́ше:</p>
<p><red>В</red>ерхо́вное ѡ҆снова́нїе а҆пⷭ҇лѡвъ, ꙳ ты̀ всѧ̑ ѡ҆ста́вивъ, ꙳ и҆ послѣ́довалъ є҆сѝ ᲂу҆ч҃телю, ꙳ вопїѧ̀ є҆мꙋ̀: съ тобо́ю ᲂу҆мрꙋ̀, ꙳ да и҆ живꙋ̀ бл҃же́ннꙋю жи́знь. ꙳ ри́ма же ты̀ бы́лъ є҆сѝ пе́рвый є҆пі́скопъ, ꙳ превели́кагѡ градѡ́въ сла́ва и҆ похвала̀, ꙳ и҆ цр҃кве пе́тре ᲂу҆твержде́нїе, ꙳ и҆ врата̀ а҆́дѡва не ѡ҆долѣ́ютъ вои́стиннꙋ є҆ѧ̀, ꙳ ꙗ҆́коже хрⷭ҇то́съ предречѐ. ꙳ є҆го́же молѝ, ꙳ спастѝ и҆ просвѣти́ти дꙋ́шы на́шѧ.</p>
<p><red>И҆́</red>же и҆зъ чре́ва ма́тернѧ ѿлꙋче́нъ, ꙳ ве́щнагѡ велича́нїѧ тѧ́жести всѧ́кїѧ и҆збѣ́глъ є҆сѝ, ꙳ впери́всѧ раче́нїемъ вои́стиннꙋ бжⷭ҇твенныѧ, па́ѵле, любвѐ, ꙳ къ высотѣ̀ бжⷭ҇твеннѣй: ꙳ и҆дѣ́же въ пресвѣ́тлый мра́къ ꙳ бжⷭ҇твеннагѡ свѣ́та возше́дый, ꙳ ꙗ҆́кѡ нѣ́кїй безпло́тный, ꙳ неизрече́нныхъ глагѡ́лъ ѡ҆богати́всѧ ᲂу҆чє́нїи, ꙳ и҆ посла́лсѧ є҆сѝ сꙋ́щымъ во тмѣ̀, ꙳ свѣ́тъ проповѣ́дꙋѧй хрⷭ҇та̀ бг҃а на́шего. ꙳ є҆го́же молѝ, спастѝ и҆ просвѣти́ти дꙋ́шы на́шѧ.</p>
<p><red>И҆́</red>же свѣ́тъ сы́й пре́жде всѣ́хъ вѣ̑къ, ꙳ є҆гда̀ и҆зво́лилъ є҆сѝ ко мнѣ̀ человѣ́кꙋ прїитѝ, неизрече́ннагѡ ра́ди чл҃вѣколю́бїѧ, ꙳ и҆ пло́ть бы́ти за благосты́ню. ꙳ тогда̀ свѣ́ты вторы̑ѧ ꙳ твоеѧ̀ свѣ́тлости, ꙳ и҆ мѡ́лнїѧ блеща̑щаѧ, ꙳ а҆пⷭ҇лы и҆ ᲂу҆ч҃никѝ твоѧ̑, ꙳ сп҃се, показа́лъ є҆сѝ. ꙳ и҆̀же и҆ по́слани бы́вше, ꙳ тва́рь всю̀ бжⷭ҇твеннымъ свѣ́томъ твои́мъ ѡ҆зари́ша, ꙳ молѧ́ще тѧ̀, ꙳ спастѝ и҆ просвѣти́ти дꙋ́шы на́шѧ.<anchor type="page" number="460"/></p>
<p><red>П</red>е́тре и҆ па́ѵле, ꙳ сло́ва дѣ́лателїе: а҆ндре́е, і҆а́кѡве и҆ і҆ѡа́нне премꙋ́дре: ꙳ варѳоломе́е и҆ фїлі́ппе, ꙳ ѳѡмо̀ и҆ матѳе́е: ꙳ сі́мѡне, і҆ꙋ́до, бжⷭ҇твенне і҆а́кѡве, ꙳ всемі́рнаѧ всечестна́ѧ ᲂу҆ч҃никѡ́въ двоенадесѧ́тице: ꙳ и҆̀же въ мі́рѣ проповѣ́давшїи всест҃ꙋ́ю трⷪ҇цꙋ, ꙳ є҆стество́мъ бг҃а присносꙋ́щнаго: цр҃кве неразори̑мыѧ вои́стиннꙋ стѣ́ны, ꙳ и҆ непоколеби́мїи столпѝ, ꙳ влⷣцѣ всѣ́хъ моли́тесѧ спасти́сѧ на́мъ.</p>
<p><red>Сла́ва, гла́съ и҃: Космы̀ мона́ха:</red></p>
<p><red>Ю҆́</red>же проидо́сте тва́рь, просвѣ́щше сп҃сѡвы ᲂу҆ч҃ницы̀, ле́сть і҆́дѡльскꙋю ꙗ҆́кѡ хвра́стїе попали́вше ᲂу҆чє́нїи ва́шими, ꙗ҆зы́ки ѿ неразꙋ́мїѧ глꙋбины̀ къ бжⷭ҇твенномꙋ ра́зꙋмꙋ ᲂу҆лови́вше, спасо́сте: и҆ ны́нѣ моли́тесѧ хрⷭ҇тꙋ̀, ꙗ҆́кѡ да ми́лостивъ на́мъ бꙋ́детъ въ де́нь сꙋ́дный.</p>
<p><red>И҆ ны́нѣ, бг҃оро́диченъ:</red> <red>В</red>лⷣчце, прїимѝ моли̑твы ра̑бъ:</p>
<p><red>Славосло́вїе вели́кое: и҆ ѿпꙋ́стъ.</red></p>
<p><red>На лїтꙋргі́и, бл҃жє́нна ѿ канѡ́на в҃і-хъ а҆пⷭ҇лѡвъ, пѣ́снь г҃-ѧ и҆ ѕ҃. Прокі́менъ, гла́съ и҃:</red> <red>В</red>о всю̀ зе́млю: <red>Сті́хъ:</red> <red>Н</red>б҃са̀ повѣ́даютъ сла́вꙋ бж҃їю: <red>А҆пⷭ҇лъ къ корі́нѳѧнѡмъ, зача́ло рл҃а. А҆ллилꙋ́їа, гла́съ а҃:</red> <red>И҆</red>сповѣ́дѧтъ нб҃са̀ чꙋдеса̀ твоѧ̑, гдⷭ҇и. <red>Є҆ѵⷢ҇лїе ма́рка, зача́ло в҃і. Прича́стенъ:</red> <red>В</red>о всю̀ зе́млю.</p>
<footer/>
</document>
