<?xml version="1.0" encoding="utf-8"?>
<document lang="cu" xmlns="http://www.ponomar.net/culiturgical">
<anchor type="page" number="259"/>
<p><red>Мѣ́сѧца тогѡ́же въ г҃ї-й де́нь.</red></p>
<p><red>Прпⷣбнагѡ ѻ҆ц҃а̀ на́шегѡ маѯі́ма и҆сповѣ́дника.</red></p>
<p><red>С</red>лꙋ́жба є҆гѡ̀ пое́тсѧ въ в҃ї де́нь съ мч҃ники, ꙗ҆́коже предписа́сѧ.</p>
<p><red>И҆ свѧти́телѧ тѵ́хѡна, є҆пі́скопа воро́нежскагѡ, задо́нскагѡ чꙋдотво́рца.</red></p>
<p><red>С</red>лꙋ́жба є҆гѡ̀ пи́сана въ приложе́нїи.</p>
<p><red>В</red>ъ сі́й же де́нь ѿдае́тсѧ пра́здникъ гдⷭ҇нѧ преѡбраже́нїѧ: и҆ пое́тсѧ слꙋ́жба всѧ̀ пра́здника.</p>
<p><red>В</red>е́черъ, ѻ҆бы́чнаѧ каѳі́сма. На <red>Г</red>дⷭ҇и, воззва́хъ, стїхи̑ры пра́здника на ѕ҃, поє́мыѧ на са́мый пра́здникъ: Сла́ва, и҆ ны́нѣ, пра́здника.</p>
<p><red>А҆́</red>ще сꙋббѡ́та, Сла́ва, пра́здника: И҆ ны́нѣ, догма́тїкъ настоѧ́щагѡ гла́са. <red>Н</red>а стїхо́внѣ стїхи̑ры пра́здника. Сла́ва, и҆ ны́нѣ, пра́здника. Тропа́рь пра́здника, є҆ктенїа̀, и҆ ѿпꙋ́стъ. <red>Н</red>а повече́рїи по трист҃о́мъ конда́къ пра́здника. <red>П</red>олꙋ́нощницꙋ же пое́мъ по ѻ҆бы́чаю, съ трѡпарѝ дневны́ми. <red>Н</red>а ᲂу҆́трени, на <red>Б</red>г҃ъ гдⷭ҇ь, тропа́рь пра́здника, три́жды. <red>П</red>о каѳі́смахъ сѣда́льны пра́здника. <red>К</red>анѡ́нъ пра́здника, со і҆рмосо́мъ на и҃: дрꙋгі́й безъ і҆рмосѡ́въ, на ѕ҃. <red>К</red>атава́сїа, <red>К</red>рⷭ҇тъ начерта́въ: Ѻ҆́ба ли́ка вкꙋ́пѣ. <red>П</red>о г҃-й пѣ́сни сѣда́ленъ два́жды. <red>П</red>о ѕ҃-й пѣ́сни конда́къ и҆ і҆́косъ пра́здника. <red>Н</red>а ѳ҃-й пѣ́сни <red>Ч</red>естнѣ́йшꙋю не пое́мъ: но пое́мъ припѣ́въ пра́здника. <red>С</red>вѣти́ленъ пра́здника, два́жды. <red>Н</red>а хвали́техъ стїхи̑ры пра́здника, на д҃. Сла́ва, и҆ ны́нѣ, пра́здника. Славосло́вїе вели́кое. По трист҃о́мъ, тропа́рь пра́здника, є҆ктєнїѝ, ѡ҆глаше́нїе, и҆ ѿпꙋ́стъ, и҆ ѻ҆бы́чное и҆схожде́нїе, и҆ ча́съ пе́рвый, въ притво́рѣ.</p>
<p><red>Н</red>а лїтꙋргі́и, бл҃жє́нна ѻ҆бои́хъ канѡ́нѡвъ, пѣ́снь ѳ҃-ѧ, со і҆рмосо́мъ на и҃. Тропа́рь пра́здника. Сла́ва, и҆ ны́нѣ, конда́къ пра́здника. <red>П</red>рокі́менъ, а҆ллилꙋ́їа и҆ прича́стенъ пра́здника. А҆пⷭ҇лъ, и҆ є҆ѵⷢ҇лїе днѐ то́чїю.</p>
<p><red>🕅</red> <red>А҆́ще ли слꙋчи́тсѧ ѿда́нїе пра́здника преѡбраже́нїе хрⷭ҇то́ва въ недѣ́лю:</red></p>
<p><red>Н</red>а ма́лѣй вече́рни, стїхи̑ры воскрⷭ҇ны. <red>Н</red>а стїхо́внѣ стїхи́ра <anchor type="page" number="260"/> воскрⷭ҇на, и҆ пра́здника стїхо́вна: съ припѣ́вы свои́ми вели́кїѧ вече́рни: Сла́ва, и҆ ны́нѣ, пра́здника. Тропа́рь воскрⷭ҇нъ: Сла́ва, и҆ ны́нѣ, пра́здника. <red>Н</red>а вели́цѣй вече́рни, на <red>Г</red>дⷭ҇и, воззва́хъ, стїхи̑ры воскрⷭ҇ны г҃. и҆ ꙾восто́ченъ꙾<footnote lang="cu">꙾А҆нато́лїевъ꙾</footnote> є҆ди́нъ: и҆ пра́здника ѕ҃, поє́мыѧ на са́мый пра́здникъ. Сла́ва, пра́здника: И҆ ны́нѣ, бг҃оро́диченъ а҃-й гла́са. <red>Н</red>а лїті́и стїхи̑ры, и҆ Сла́ва, и҆ ны́нѣ, пра́здника. <red>Н</red>а стїхо́внѣ стїхи̑ры воскрⷭ҇ны: Сла́ва, и҆ ны́нѣ, пра́здника. <red>П</red>о трист҃о́мъ, тропа́рь, <red>Б</red>цⷣе дв҃о: два́жды, и҆ пра́здника, є҆ди́ножды, и҆ благослове́нїе хлѣ́бѡвъ, и҆ чте́нїе.</p>
<p><red>Н</red>а ᲂу҆́трени, на <red>Б</red>г҃ъ гдⷭ҇ь, тропа́рь воскрⷭ҇нъ, два́жды: Сла́ва, и҆ ны́нѣ, пра́здника. <red>П</red>о каѳі́смахъ, сѣда́льны воскрⷭ҇ны съ бг҃орѡ́дичны и҆́хъ, и҆ чте́нїе во є҆ѵⷢ҇лїи. <red>Н</red>едѣ́лѧ рѧ́дъ, и҆ прѡ́чаѧ по ѻ҆бы́чаю. <red>К</red>анѡ́нъ воскрⷭ҇нъ со і҆рмосо́мъ на д҃: и҆ бцⷣы на два̀: и҆ пра́здника ѻ҆́ба канѡ́на, на и҃. <red>К</red>атава́сїа: <red>К</red>рⷭ҇тъ начерта́въ: ѻ҆́ба ли́ка вкꙋ́пѣ. <red>П</red>о г҃-й пѣ́сни конда́къ пра́здника, и҆ і҆́косъ: и҆ сѣда́ленъ пра́здника, два́жды. <red>П</red>о ѕ҃-й пѣ́сни конда́къ и҆ і҆́косъ воскрⷭ҇нъ. <red>Н</red>а ѳ҃-й пѣ́сни пое́мъ <red>Ч</red>естнѣ́йшꙋю: Свѣти́ленъ воскрⷭ҇нъ: Сла́ва, и҆ ны́нѣ, пра́здника. <red>Н</red>а хвали́техъ стїхи̑ры, воскрⷭ҇ны д҃, и҆ пра́здника д҃, со Сла́внымъ, съ припѣ́вы пра́здничными. Сла́ва, стїхи́ра є҆ѵⷢ҇льскаѧ. И҆ ны́нѣ: <red>П</red>ребл҃гослове́нна є҆сѝ: Славосло́вїе вели́кое. <red>П</red>о трист҃о́мъ, тропа́рь воскрⷭ҇нъ то́чїю, є҆ктєнїѝ, ѡ҆глаше́нїе, и҆ ѿпꙋ́стъ, и҆ ча́съ а҃, въ притво́рѣ. <red>Н</red>а часѣ́хъ тропа́рь воскрⷭ҇нъ: Сла́ва, пра́здника: И҆ ны́нѣ, бг҃оро́диченъ часѡ́въ. Конда́къ пра́здника. <red>Т</red>а́кожде и҆ на про́чихъ часѣ́хъ, конда́къ воскре́сенъ, и҆ пра́здника, глаго́лемъ премѣнѧ́юще.</p>
<p><red>Н</red>а лїтꙋргі́и бл҃жє́нна гла́са, на ѕ҃: и҆ пра́здника, д҃-гѡ гла́са, пѣ́снь ѳ҃-ѧ, на д҃. <red>Т</red>ропа́рь воскрⷭ҇нъ и҆ пра́здника. Сла́ва, конда́къ воскрⷭ҇нъ: И҆ ны́нѣ, пра́здника. <red>П</red>рокі́менъ, а҆ллилꙋ́їа, и҆ прича́стенъ днѐ, и҆ пра́здника, а҆пⷭ҇лъ, и҆ є҆ѵⷢ҇лїе днѐ.</p>
<footer/>
</document>
