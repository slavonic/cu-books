<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="142"/>
<p><red>Мѣ́сѧца тогѡ́же въ ѕ҃-й де́нь.</red></p>
<p><red>Ст҃о́е преѡбраже́нїе гдⷭ҇а бг҃а и҆ сп҃са на́шегѡ і҆и҃са хрⷭ҇та̀.</red></p>
<p><red>На ма́лѣй вече́рни пое́мъ стїхи̑ры на д҃, гла́съ а҃.</red></p>
<p><red>Подо́бенъ: Н</red>бⷭ҇ныхъ чинѡ́въ:</p>
<p><red>И҆́</red>же съ мѡѷсе́омъ глаго́лавый дре́вле ꙳ на горѣ̀ сїна́йстѣй ѻ҆́бразы, гл҃го́лѧ: ꙳ а҆́зъ є҆́смь бг҃ъ сы́й:  ꙳ дне́сь же на горѣ̀ ѳавѡ́рстѣй преѡбра́жсѧ, ꙳ началоѻбра́зное показꙋ́ѧ, лꙋча́ми ѡ҆блиста́ѧсѧ. ꙳ тѣ́мже, хрⷭ҇тѐ, велича́ю твою̀ си́лꙋ.</p>
<p><red>Два́жды.</red></p>
<p><red>П</red>ое́мь ѻ҆со́бь твоѧ̑, хрⷭ҇тѐ, ᲂу҆ч҃никѝ, ꙳ петра̀, і҆а́кѡва и҆ і҆ѡа́нна, ꙳ во́лею на го́рꙋ си́хъ возве́лъ є҆сѝ, ꙳ чꙋ́до стра́шное показа́въ, ꙳ и҆ нестерпи́мое бж҃е́ственнагѡ прише́ствїѧ твоегѡ̀ и҆здале́ча ꙳ присносꙋ́щное благолѣ́пїе</p>
<p><red>Т</red>воегѡ̀, хрⷭ҇тѐ, прише́ствїѧ непостижи́магѡ ꙳ тре́петни бы́вше а҆пⷭ҇ли дре́вле, ꙳ ни́цъ на зе́млю па́дше,  ꙳ бжⷭ҇твеннѣй твое́й дивлѧ́хꙋсѧ си́лѣ: ꙳ со́лнца просїѧ́въ свѣтлѣ́е, бл҃же, ꙳ неизрече́нною си́лою твое́ю.</p>
<p><red>Сла́ва, и҆ ны́нѣ, гла́съ и҃:</red></p>
<p><red>М</red>ра́къ зако́нный свѣ́тлый преѡбраже́нїѧ прїѧ́тъ ѻ҆́блакъ: въ не́мже мѡѷсе́й и҆ и҆лїа̀ бы́вше, и҆ пресвѣ́тлыѧ сла́вы сподо́бльшесѧ, бг҃ꙋ глаго́лахꙋ: ты̀ є҆сѝ бг҃ъ на́шъ, цр҃ь вѣкѡ́въ. <anchor type="page" number="143"/></p>
<p><red>На стїхо́внѣ стїхи̑ры, гла́съ в҃. Подо́бенъ: Д</red>о́ме є҆ѵфра́ѳовъ:</p>
<p><red>Д</red>не́сь хрⷭ҇то́съ на горѣ̀ ѳавѡ́рстѣй ꙳ а҆да́мово премѣни́въ ѡ҆чернѣ́вшее є҆стество̀, ꙳ просвѣти́въ бг҃осодѣ́ла.</p>
<p><red>Сті́хъ: Т</red>воѧ̑ сꙋ́ть нб҃са̀, и҆ твоѧ̑ є҆́сть землѧ̀.</p>
<p><red>С</red>їѧ́нїемъ добродѣ́телей ꙳ просвѣ́щшесѧ вопїе́мъ, ꙳ на горѣ̀ ст҃ѣ́й ꙳ зрѧ́ще бжⷭ҇твенное ꙳ гдⷭ҇не преѡбраже́нїе.</p>
<p><red>Сті́хъ: Ѳ</red>авѡ́ръ и҆ є҆рмѡ́нъ ѡ҆ и҆́мени твое́мъ возра́дꙋетасѧ.</p>
<p><red>С</red>о́лнце ᲂу҆́бѡ зе́млю ᲂу҆ѧснѧ́ѧ, ꙳ а҆́бїе захо́дитъ: ꙳ хрⷭ҇то́съ же со сла́вою ѡ҆блиста́въ на горѣ̀,  ꙳ мі́ръ просвѣти́лъ є҆́сть.</p>
<p><red>Сла́ва, и҆ ны́нѣ, гла́съ и҆ подо́бенъ то́йже:</red></p>
<p><red>В</red>и́дѣша на ѳавѡ́рѣ ꙳ мѡѷсе́й же и҆ и҆лїа̀ ꙳ ѿ дв҃ы ѻ҆трокови́цы бг҃а воплоща́ема, ꙳ человѣ́кѡмъ на и҆збавле́нїе.</p>
<p><red>Тропа́рь, гла́съ з҃:</red></p>
<p><red>П</red>реѡбрази́лсѧ є҆сѝ на горѣ̀, хрⷭ҇тѐ бж҃е, показа́вый ᲂу҆ч҃никѡ́мъ твои̑мъ сла́вꙋ твою̀, ꙗ҆́коже можа́хꙋ: да возсїѧ́етъ и҆ на́мъ грѣ̑шнымъ свѣ́тъ тво́й присносꙋ́щный, моли́твами бцⷣы, свѣтода́вче, сла́ва тебѣ̀.</p>
<p><red>На вели́цѣй вече́рни стїхоло́гїа не быва́етъ, то́кмѡ а҆́ще є҆́сть недѣ́лѧ, тогда̀ пое́мъ каѳі́смꙋ всю̀: а҆́ще въ понедѣ́льникъ, пе́рвый а҆нтїфѡ́нъ.</red></p>
<p><red>На Г</red>дⷭ҇и, воззва́хъ, <red>стїхи̑ры, на и҃, самогла́сны, гла́съ д҃, по два́жды. Космы̀ мона́ха:</red></p>
<p><red>П</red>ре́жде крⷭ҇та̀ твоегѡ̀, гдⷭ҇и, гора̀ нб҃сѝ подо́бѧщисѧ, и҆ ѻ҆́блакъ ꙗ҆́кѡ сѣ́нь протѧза́шесѧ, тебѣ̀ преѡбразꙋ́ющꙋсѧ, ѿ ѻ҆ц҃а́ же свидѣ́тельствꙋемꙋ: та́мѡ бѣ̀ пе́тръ со і҆а́кѡвомъ и҆ і҆ѡа́нномъ, ꙗ҆́кѡ хотѧ́хꙋ бы́ти съ тобо́ю и҆ во вре́мѧ преда́нїѧ твоегѡ̀, да ви́дѣвше чꙋдеса̀ твоѧ̑, не ᲂу҆страша́тсѧ страда́нїй твои́хъ: и҆̀мже поклони́тисѧ на́мъ въ ми́рѣ сподо́би, вели́кїѧ ра́ди твоеѧ̀ ми́лости.</p>
<p><red>П</red>ре́жде крⷭ҇та̀ твоегѡ̀, гдⷭ҇и, пои́мь ᲂу҆ч҃никѝ на го́рꙋ <anchor type="page" number="144"/> высо́кꙋ, преѡбрази́лсѧ є҆сѝ предъ ни́ми, лꙋче́ю си́лы ѡ҆зарѧ́ѧ и҆̀хъ, ѿсю́дꙋ ᲂу҆́бѡ чл҃вѣколю́бїемъ, ѿѻнꙋ́дꙋ вла́стїю, показа́ти хотѧ̀ воскрⷭ҇нїѧ свѣ́тлость: є҆гѡ́же и҆ на́съ, бж҃е, въ ми́рѣ сподо́би, ꙗ҆́кѡ ми́лостивъ и҆ чл҃вѣколю́бецъ.</p>
<p><red>Г</red>ора̀, ꙗ҆́же и҆ногда̀ мра́чна и҆ ды́мна, ны́нѣ же честна̀ и҆ свѧта̀ є҆́сть, на не́йже но́зѣ твоѝ стоѧ́стѣ, гдⷭ҇и: превѣ́чное бо сокрове́нное та́инство напослѣ́докъ ꙗ҆вле́но сотворѝ, стра́шное твоѐ преѡбраже́нїе, петрꙋ̀ и҆ і҆ѡа́ннꙋ и҆ і҆а́кѡвꙋ. и҆̀же такова̀ сїѧ́нїѧ лица̀ твоегѡ̀ не терпѧ́ще, и҆ свѣ́тлости ри́зъ твои́хъ, ни́цъ на лицѣ̀ землѝ покрыва́хꙋсѧ: и҆̀же и҆ ᲂу҆́жасомъ ѡ҆держи́ми, дивлѧ́хꙋсѧ, ви́дѧще мѡѷсе́а и҆ и҆лїю̀, глаго́лющѧ съ тобо́ю, хотѧ̑щаѧ приключи́тисѧ тебѣ̀: и҆ гла́съ ѿ ѻ҆ц҃а̀ свидѣ́тельствоваше, глаго́лѧ: се́й є҆́сть сн҃ъ мо́й возлю́бленный, ѡ҆ не́мже благоизво́лихъ, тогѡ̀ послꙋ́шайте, и҆́же и҆ да́рꙋетъ мі́рови ве́лїю ми́лость.</p>
<p><red>Н</red>а горѣ̀ высо́цѣ преѡбра́жсѧ сп҃съ, верхѡ́вныѧ и҆мѣ́ѧ ᲂу҆ченикѝ, пресла́внѡ ѡ҆блиста́лъ є҆́сть, показꙋ́ѧ, ꙗ҆́кѡ высото́ю добродѣ́телей ѡ҆блиста́вше и҆ бж҃е́ственнѣй сла́вѣ сподо́бѧтсѧ, глаго́лющыѧ со хрⷭ҇то́мъ мѡѷсе́й и҆ и҆лїа̀ пока́зовахꙋ, ꙗ҆́кѡ живы́ми и҆ ме́ртвыми ѡ҆блада́етъ. И҆ и҆́же дре́вле зако́номъ и҆ прⷪ҇рѡ́ки глаго́лавый є҆́сть бг҃ъ, є҆мꙋ́же и҆ гла́съ ѻ҆́ч҃ь и҆зъ ѻ҆́блака свѣ́тла послꙋ́шествоваше глаго́лющїй: тогѡ̀ послꙋ́шайте, и҆́же крⷭ҇то́мъ а҆́да плѣни́вша, и҆ мє́ртвымъ да́рꙋюща живо́тъ вѣ́чный.</p>
<p><red>Сла́ва, и҆ ны́нѣ, гла́съ ѕ҃. А҆нато́лїа:</red></p>
<p><red>П</red>роѡбразꙋ́ѧ воскрⷭ҇нїе твоѐ, хрⷭ҇тѐ бж҃е, тогда̀ поѧ́тъ трѝ твоѧ̑ ᲂу҆ч҃никѝ, петра̀ и҆ і҆а́кѡва и҆ і҆ѡа́нна, на ѳавѡ́ръ возше́лъ є҆сѝ. тебѣ́ же, сп҃се, преѡбразꙋ́ющꙋсѧ, ѳавѡ́рскаѧ гора̀ свѣ́томъ покрыва́шесѧ: ᲂу҆ч҃ницы̀ твоѝ, сло́ве, поверго́ша себѐ до́лꙋ на землѝ, не терпѧ́ще зрѣ́ти <anchor type="page" number="145"/> неви́димагѡ зра́ка, а҆́гг҃ли слꙋжа́хꙋ стра́хомъ и҆ тре́петомъ, нб҃са̀ ᲂу҆боѧ́шасѧ, землѧ̀ вострепета̀, ви́дѧще на землѝ сла́вы гдⷭ҇а.</p>
<p><red>Вхо́дъ. Прокі́менъ днѐ.</red></p>
<p><red>И҆схо́да чте́нїе.</red></p>
<p>[Глава̀ д҃] <red>Р</red>ечѐ гдⷭ҇ь къ мѡѷсе́ю: взы́ди ко мнѣ̀ на го́рꙋ, и҆ ста́ни та́мѡ, и҆ да́мъ тѝ скрижа̑ли ка́мєнныѧ, зако́нъ и҆ за́пѡвѣди, ꙗ҆̀же написа́хъ взако́нити и҆̀мъ. И҆ воста́въ мѡѷсе́й и҆ і҆исꙋ́съ предстоѧ́й є҆мꙋ̀, взыдо́ша на го́рꙋ бж҃їю. И҆ ста́рцємъ речѐ: безмо́лвствꙋйте та́мѡ, до́ндеже возврати́мсѧ къ ва́мъ, и҆ сѐ а҆арѡ́нъ и҆ ѡ҆́ръ съ ва́ми: а҆́ще комꙋ̀ прилꙋчи́тсѧ сꙋ́дъ, да и҆́дꙋтъ къ ни̑мъ. И҆ взы́де мѡѷсе́й на го́рꙋ, и҆ покры̀ ѻ҆́блакъ го́рꙋ. И҆ сни́де сла́ва бж҃їѧ на го́рꙋ сїна́йскꙋю, и҆ покры̀ ю҆̀ ѻ҆́блакъ ше́сть дне́й, и҆ призва̀ гдⷭ҇ь мѡѷсе́а въ де́нь седмы́й, и҆зъ среды̀ ѻ҆́блака. Видѣ́нїе же сла́вы гдⷭ҇ни, ꙗ҆́кѡ ѻ҆́гнь палѧ̀ на версѣ̀ горы̀, прѧ́мѡ сынѡ́въ і҆и҃левыхъ. И҆ вни́де мѡѷсе́й посредѣ̀ ѻ҆́блака, и҆ взы́де на го́рꙋ: и҆ бѣ̀ та́мѡ на горѣ̀ четы́редесѧть дне́й, и҆ четы́редесѧть ноще́й.</p>
<p><red>И҆схо́да чте́нїе.</red></p>
<p>[Глава̀ г҃] <red>В</red>о дне́хъ ѻ҆́нѣхъ, глаго́ла гдⷭ҇ь къ мѡѷсе́ю лице́мъ къ лицꙋ̀, ꙗ҆́кѡ а҆́ще бы кто̀ возглаго́лалъ къ своемꙋ̀ дрꙋ́гꙋ, и҆ ѿсыла́шесѧ въ по́лкъ: слꙋга́ же і҆исꙋ́съ сы́нъ наѵи́нъ ю҆́ноша не и҆схожда́ше и҆зъ ски́нїи. И҆ речѐ мѡѷсе́й ко гдⷭ҇ꙋ: сѐ ты̀ мнѣ̀ глаго́леши, и҆зведѝ лю́ди сїѧ̑, ты́ же не ꙗ҆ви́лъ мѝ є҆сѝ, є҆го́же по́слеши со мно́ю. Ты́ же мнѣ̀ ре́клъ є҆сѝ: вѣ́мъ тѧ̀ па́че всѣ́хъ, и҆ благода́ть и҆́маши ᲂу҆ менє̀. А҆́ще ᲂу҆́бѡ ѡ҆брѣто́хъ благода́ть предъ тобо́ю, ꙗ҆ви́ ми сама́го тебѐ разꙋ́мнѡ, да ви́жꙋ тѧ̀: ꙗ҆́кѡ да ѡ҆брѣ́тъ бꙋ́дꙋ благода́ть предъ тобо́ю, и҆ да разꙋмѣ́ютъ, ꙗ҆́кѡ лю́дїе твоѝ ꙗ҆зы́къ се́й. И҆ гл҃го́ла є҆мꙋ̀ гдⷭ҇и: а҆́зъ са́мъ пред̾идꙋ̀ предъ тобо́ю, и҆ ᲂу҆поко́ю тѧ̀. И҆ речѐ къ <anchor type="page" number="146"/> немꙋ̀ мѡѷсе́й: а҆́ще са́мъ ты̀ не ше́ствꙋеши съ на́ми, да не и҆зведе́ши мѧ̀ ѿсю́дꙋ. И҆ ка́кѡ вѣ́домо бꙋ́детъ вои́стиннꙋ, ꙗ҆́кѡ ѡ҆брѣто́хъ благода́ть ᲂу҆ тебє̀, а҆́зъ же и҆ лю́дїе твоѝ, то́чїю и҆дꙋ́щꙋ тѝ съ на́ми; и҆ просла́вленъ бꙋ́дꙋ а҆́зъ же и҆ лю́дїе твоѝ, па́че всѣ́хъ ꙗ҆зы̑къ, є҆ли́цы сꙋ́ть на землѝ. Рече́ же гдⷭ҇ь къ мѡѷсе́ю: сїѐ сло́во твоѐ, є҆́же ре́клъ є҆сѝ, сотворю̀: ѡ҆брѣ́лъ бо є҆сѝ благода́ть предо мно́ю, и҆ вѣ́мъ тѧ̀ па́че всѣ́хъ. И҆ глаго́ла мѡѷсе́й: покажи́ ми сла́вꙋ твою̀. И҆ речѐ: а҆́зъ пред̾идꙋ̀ предъ тобо́ю сла́вою мое́ю, и҆ воззовꙋ̀ ѡ҆ и҆́мени мое́мъ, гдⷭ҇ь предъ тобо́ю, и҆ поми́лꙋю, є҆го́же а҆́ще ми́лꙋю: и҆ ᲂу҆ще́дрю, є҆го́же а҆́ще ще́дрю. И҆ речѐ: не возмо́жеши ви́дѣти лицѐ моѐ: не бо̀ ᲂу҆́зритъ человѣ́къ лицѐ моѐ, и҆ жи́въ бꙋ́детъ. И҆ речѐ гдⷭ҇ь: сѐ мѣ́сто ᲂу҆ менє̀, и҆ ста́неши на ка́мени, до́ндеже ᲂу҆́бѡ пре́йдетъ сла́ва моѧ̀, и҆ положꙋ́ тѧ въ разсѣ́линѣ ка́мене, и҆ покры́ю рꙋко́ю мое́ю надъ тобо́ю до́ндеже мимоидꙋ̀. И҆ ѿимꙋ̀ рꙋ́кꙋ мою̀, и҆ тогда̀ ᲂу҆́зриши за̑днѧѧ моѧ̑, лице́ же моѐ не ꙗ҆ви́ттисѧ. И҆ ᲂу҆́треневавъ мѡѷсе́й, заꙋ́тра взы́де на го́рꙋ сїна́йскꙋю, ꙗ҆́коже глаго́ла є҆мꙋ̀ гдⷭ҇ь. И҆ сни́де гдⷭ҇ь во ѻ҆́блацѣ, и҆ предста̀ є҆мꙋ̀ та́мѡ мѡѷсе́й, и҆ призва̀ и҆́менемъ гдⷭ҇нимъ. И҆ мимои́де гдⷭ҇ь предъ лице́мъ є҆гѡ̀, и҆ призва̀: гдⷭ҇ь бг҃ъ, ще́дръ и҆ ми́лостивъ, долготерпѣли́въ и҆ многоми́лостивъ и҆ и҆́стиненъ. И҆ потща́всѧ мѡѷсе́й прини́къ на зе́млю, поклони́сѧ гдⷭ҇еви.</p>
<p><red>Ца́рствъ тре́тїихъ чте́нїе:</red></p>
<p>[Глава̀ ѳ҃] <red>В</red>о дне́хъ ѻ҆́нѣхъ прїи́де и҆лїа̀ въ вирсаві́ю, ꙗ҆́же є҆́сть землѧ̀ і҆ꙋ́дова, и҆ ѡ҆ста́вь ѻ҆́трочища своего̀ та́мѡ, и҆ са́мъ по́йде въ пꙋсты́ню пꙋ́ть днѐ, и҆ прїи́де и҆ сѣ́де подъ сме́рчїемъ и҆ ᲂу҆́спе, и҆ со́нъ ви́дѣ та́мѡ подъ са́домъ. И҆ сѐ нѣ́кїй прикоснꙋ́сѧ є҆мꙋ̀, и҆ речѐ є҆мꙋ̀: воста́ни, ꙗ҆́ждь и҆ пі́й. И҆ воззрѣ̀ и҆лїа̀: и҆ сѐ при возгла́вїи є҆гѡ̀ <anchor type="page" number="147"/> ѻ҆прѣсно́къ ꙗ҆чме́нный, и҆ корча́гъ воды̀. И҆ воста̀, и҆ ꙗ҆дѐ, и҆ пи́тъ, и҆ ѡ҆бра́щсѧ ᲂу҆́спе. И҆ ѡ҆бра́щсѧ а҆́гг҃лъ гдⷭ҇ень втори́цею, и҆ коснꙋ́сѧ є҆гѡ̀, и҆ речѐ є҆мꙋ̀: воста́ни, ꙗ҆́ждь и҆ пі́й, ꙗ҆́кѡ мно́гъ ѿ тебє̀ пꙋ́ть. И҆ воста̀, и҆ ꙗ҆дѐ, и҆ пи́тъ: и҆ и҆́де въ крѣ́пости ꙗ҆́ди тоѧ̀ четы́редесѧть дне́й, и҆ четы́редесѧть ноще́й до горы̀ хѡри́вскїѧ. И҆ вни́де та́мѡ въ пеще́рꙋ, и҆ всели́сѧ въ не́й. И҆ сѐ гл҃го́лъ гдⷭ҇ень къ немꙋ̀, и҆ речѐ є҆мꙋ̀ гдⷭ҇ь: и҆зы́ди и҆ ста́ни на горѣ̀ предъ гдⷭ҇емъ. И҆ сѐ гдⷭ҇ь мимои́детъ, и҆ дꙋ́хъ ве́лїй и҆ крѣ́покъ разорѧ́ѧ го́ры, и҆ сокрꙋша́ѧ ка́менїе предъ гдⷭ҇емъ, не въ дꙋ́сѣ гдⷭ҇ь: и҆ по дꙋ́сѣ трꙋ́съ, и҆ не въ трꙋ́сѣ гдⷭ҇ь: и҆ по трꙋ́сѣ ѻ҆́гнь, и҆ не во ѻ҆гнѝ гдⷭ҇ь: и҆ по ѻ҆гнѝ гла́съ хла́да то́нка, и҆ та́мѡ гдⷭ҇ь. И҆ бы́сть ꙗ҆́кѡ ᲂу҆слы́ша и҆лїа̀, покры̀ лицѐ своѐ ми́лѡтїю свое́ю, и҆ и҆зы́де, и҆ ста̀ бли́зъ пеще́ры. И҆ речѐ гдⷭ҇ь къ немꙋ̀: и҆дѝ и҆ возврати́сѧ въ пꙋ́ть тво́й, и҆ по́йдеши въ пꙋ́ть пꙋсты́ни дама́сковы: и҆ пома́жеши є҆лїссе́а, сы́на а҆сафа́това, вмѣ́стѡ тебє̀ прⷪ҇ро́ка.</p>
<p><red>На лїті́и стїхи̑ры самогла́сны, гла́съ в҃:</red></p>
<p><red>И҆́</red>же свѣ́томъ твои́мъ всю̀ вселе́ннꙋю ѡ҆свѣти́въ, на горѣ̀ высо́цѣ преѡбрази́лсѧ є҆сѝ, бл҃же, показа́въ ᲂу҆ченикѡ́мъ твои̑мъ си́лꙋ твою̀, ꙗ҆́кѡ мі́ръ и҆збавлѧ́еши ѿ престꙋпле́нїѧ. тѣ́мже вопїе́мъ тѝ: милосе́рде гдⷭ҇и, спасѝ дꙋ́шы на́шѧ.</p>
<p><red>И҆́</red>же на горѣ̀ ѳавѡ́рстѣй преѡбра́жсѧ во сла́вѣ, хрⷭ҇тѐ бж҃е, и҆ показа́въ ᲂу҆ч҃никѡ́мъ твои̑мъ сла́вꙋ твоегѡ̀ бж҃ества̀, ѡ҆зарѝ и҆ на́съ свѣ́томъ твоегѡ̀ разꙋмѣ́нїѧ, и҆ наста́ви на стезю̀ за́повѣдей твои́хъ, ꙗ҆́кѡ є҆ди́нъ бла́гъ и҆ чл҃вѣколю́бецъ.</p>
<p><red>И҆́</red>же пре́жде со́лнца свѣ́тъ хрⷭ҇то́съ, тѣле́снѣ на землѝ жи́тельствꙋѧ, и҆ пре́жде крⷭ҇та̀ всѧ̑, ꙗ҆̀же стра́шнагѡ смотре́нїѧ, соверши́въ бг҃олѣ́пнѡ, дне́сь на ѳавѡ́рстѣй горѣ̀, <anchor type="page" number="148"/> та́йнѡ трⷪ҇цы ѻ҆́бразъ показꙋ́ѧ: и҆зѧ̑щныѧ бо трѝ ᲂу҆ченикѝ, петра̀ и҆ і҆а́кѡва и҆ і҆ѡа́нна, на ню̀ возве́лъ є҆сѝ наединѣ̀, и҆ ма́лѡ скры́въ пло́ти воспрїѧ́тїе, преѡбрази́лсѧ є҆сѝ предъ ни́ми, ꙗ҆влѧ́ѧ началоѻбра́зныѧ добро́ты бл҃голѣ́пїе, и҆ то̀ не всесоверше́ннѡ: ѻ҆́во и҆звѣствꙋ́ѧ ты̑ѧ, вкꙋ́пѣ и҆ щадѧ̀, да не ка́кѡ со зра́комъ и҆ є҆́же жи́ти погꙋбѧ́тъ, но ꙗ҆́кѡ можа́хꙋ вмѣща́ти тѣле́сныма ѻ҆чи́ма стерпѧ́ще. и҆ прⷪ҇ро́кѡвъ верхѡ́вныѧ мѡѷсе́а и҆ и҆лїю̀ приве́лъ є҆сѝ, непрекосло́внѣ свидѣ́тельствꙋющыѧ є҆гѡ̀ бж҃ество̀, и҆ ꙗ҆́кѡ то́й є҆́сть и҆́стинное ѻ҆ч҃ескагѡ сꙋщества̀ сїѧ́нїе, гдⷭ҇ствꙋѧй живы́ми и҆ ме́ртвыми. тѣ́мъ и҆ ѻ҆́блакъ ꙗ҆́коже сѣ́нь ѡ҆б̾ѧ́тъ и҆̀хъ, и҆ гла́съ свы́ше ѻ҆́ч҃ь и҆зъ ѻ҆́блака шꙋ́мнѡ предсвидѣ́тельствꙋющъ и҆ глаго́лющъ: се́й є҆́сть, є҆го́же нетлѣ́ннѡ и҆зъ чре́ва пре́жде денни́цы роди́хъ, сн҃ъ возлю́бленный мо́й, є҆го́же посла́хъ спастѝ, во ѻ҆ц҃а̀ и҆ сн҃а и҆ дх҃а ст҃а́гѡ креща́ємыѧ, и҆ и҆сповѣ́дающыѧ вѣ́рнѡ, ꙗ҆́кѡ нераздѣ́льна є҆́сть є҆ди́на держа́ва бж҃ества̀, тогѡ̀ послꙋ́шайте. са́мъ ᲂу҆́бѡ, чл҃вѣколю́бче хрⷭ҇тѐ бж҃е, и҆ на́съ ѡ҆зарѝ свѣ́томъ непристꙋ́пныѧ твоеѧ̀ сла́вы, и҆ досто́йны покажѝ наслѣ́дники безконе́чнагѡ црⷭ҇твїѧ твоегѡ̀, ꙗ҆́кѡ пребл҃гъ.</p>
<p><red>Сла́ва, гла́съ є҃.</red></p>
<p><red>П</red>рїиди́те, взы́демъ на го́рꙋ гдⷭ҇ню, и҆ въ до́мъ бг҃а на́шегѡ, и҆ ᲂу҆́зримъ сла́вꙋ преѡбраже́нїѧ є҆го̀, сла́вꙋ ꙗ҆́кѡ є҆диноро́днагѡ ѿ ѻ҆ц҃а̀: свѣ́томъ прїи́мемъ свѣ́тъ, и҆ возвы́шени бы́вше дх҃омъ, трⷪ҇цꙋ є҆диносꙋ́щнꙋю воспои́мъ во вѣ́ки.</p>
<p><red>И҆ ны́нѣ, гла́съ то́йже:</red></p>
<p><red>З</red>ако́на и҆ прⷪ҇ро́кѡвъ тѧ̀, хрⷭ҇тѐ, творца̀ и҆ и҆спо́лнителѧ свидѣ́тельствоваша, зрѧ́ще во ѻ҆́блацѣ, мѡѷсе́й бг҃ови́децъ и҆ и҆лїа̀ ѻ҆гнеколесни́чникъ и҆ неѡпа́льный нб҃оше́ственникъ, въ преѡбраже́нїи твое́мъ. съ ни́миже и҆ на́съ твоегѡ̀ просвѣще́нїѧ сподо́би, влⷣко, пѣ́ти тѧ̀ во вѣ́ки. <anchor type="page" number="149"/></p>
<p><red>На стїхо́внѣ стїхи̑ры самогла́сны, гла́съ а҃.</red></p>
<p><red>И҆́</red>же дре́вле съ мѡѷсе́омъ глаго́лавый на горѣ̀ сїна́йстѣй ѻ҆́бразы, а҆́зъ є҆́смь, глаго́лѧ, сы́й: дне́сь на горѣ̀ ѳавѡ́рстѣй преѡбра́жсѧ предъ ᲂу҆ч҃никѝ, показа̀ началоѻбра́знꙋю добро́тꙋ зра́ка, въ себѣ̀ воспрїи́мъ человѣ́ческое сꙋщество̀: и҆ таковы́ѧ бл҃года́ти свидѣ́тели поста́вль, мѡѷсе́а и҆ и҆лїю̀, ѻ҆́бщники творѧ́ше весе́лїѧ, провозвѣща́ющыѧ сла́вное крⷭ҇та̀ ра́ди, и҆ спаси́тельное воскрⷭ҇нїе.</p>
<p><red>Сті́хъ: Т</red>воѧ̑ сꙋ́ть нб҃са̀, и҆ твоѧ̀ є҆́сть землѧ̀.</p>
<p><red>Т</red>воегѡ̀ є҆диноро́днагѡ сн҃а прови́дѣвъ дх҃омъ плотско́е къ человѣ́кѡмъ прише́ствїе, бг҃оѻте́цъ дв҃дъ, и҆здале́ча къ весе́лїю созыва́етъ тва́рь и҆ прⷪ҇ро́чески взыва́етъ: ѳавѡ́ръ и҆ є҆рмѡ́нъ ѡ҆ и҆́мени твое́мъ возра́дꙋютсѧ. на сїю́ бо возше́дъ го́рꙋ, сп҃се, со ᲂу҆ч҃никѝ твои́ми, ѡ҆чернѣ́вшее а҆да́мово є҆стество̀, преѡбра́жсѧ, ѡ҆блиста́ти па́ки сотвори́лъ є҆сѝ, претвори́въ є҆̀ въ твоегѡ̀ бж҃ества̀ сла́вꙋ же и҆ свѣ́тлость. тѣ́мже вопїе́мъ тѝ: содѣ́телю всѧ́ческихъ, гдⷭ҇и, сла́ва тебѣ̀.</p>
<p><red>Сті́хъ: Ѳ</red>авѡ́ръ и҆ є҆рмѡ́нъ ѡ҆ и҆́мени твое́мъ возра́дꙋетасѧ.</p>
<p><red>Н</red>еѡдержи́мое твоегѡ̀ свѣтоли́тїѧ, и҆ непристꙋ́пное бж҃ества̀, зрѧ́ще а҆пⷭ҇лѡвъ лꙋ́чшїи, на горѣ̀ преѡбраже́нїѧ, безнача́льне хрⷭ҇тѐ, бжⷭ҇твеннымъ и҆змѣни́шасѧ ᲂу҆́жасомъ, и҆ ѻ҆́блакомъ ѡ҆сїѧ́вшесѧ свѣ́тлымъ, гла́съ слы́шахꙋ ѻ҆́ч҃ь, и҆звѣствꙋ́ющъ та́инство твоегѡ̀ вочл҃вѣ́ченїѧ, ꙗ҆́кѡ є҆ди́нъ є҆сѝ и҆ по воплоще́нїи, сн҃ъ є҆диноро́дный, и҆ сп҃съ мі́ра.</p>
<p><red>Сла́ва, и҆ ны́нѣ, гла́съ ѕ҃:</red></p>
<p><red>П</red>етрꙋ̀ и҆ і҆а́кѡвꙋ и҆ і҆ѡа́ннꙋ, лꙋ́чшымъ ᲂу҆ч҃никѡ́мъ твои̑мъ, гдⷭ҇и, дне́сь показа́лъ є҆сѝ на горѣ̀ ѳавѡ́рстѣй сла́вꙋ бжⷭ҇твеннагѡ твоегѡ̀ зра́ка: ви́дѧхꙋ бо ри̑зы твоѧ̑ ѡ҆блиста́вшыѧ ꙗ҆́кѡ свѣ́тъ, и҆ лицѐ твоѐ па́че со́лнца: не терпѧ́ще зрѣ́ти нестерпи́мое твоегѡ̀ сїѧ́нїѧ, на зе́млю <anchor type="page" number="150"/> низпа́дахꙋ, ника́коже зрѣ́ти могꙋ́ще. гла́съ же слы́шахꙋ свидѣ́тельствꙋющъ свы́ше: се́й є҆́сть сн҃ъ мо́й возлю́бленный, прише́дый въ мі́ръ спастѝ человѣ́ка.</p>
<p><red>На благослове́нїи хлѣ́бѡвъ, тропа́рь, гла́съ з҃: П</red>реѡбрази́лсѧ є҆сѝ на горѣ̀: <red>три́жды. Пи́санъ на ма́лѣй вече́рни, и҆ чте́нїе пра́здника.</red></p>
<p><red>На ᲂу҆́трени, на Б</red>г҃ъ гдⷭ҇ь, <red>тропа́рь пра́здника, три́жды.</red></p>
<p><red>По а҃-й стїхоло́гїи сѣда́ленъ, гла́съ д҃: Поⷣ: Оу҆</red>диви́сѧ і҆ѡ́сифъ:</p>
<p><red>Ч</red>еловѣ́ческое и҆змѣне́нїе, є҆́же со сла́вою твое́ю, сп҃се, второ́е и҆ стра́шное твоегѡ̀ прише́ствїѧ показꙋ́ѧй, на горѣ̀ ѳавѡ́рстѣй преѡбрази́лсѧ є҆сѝ: и҆лїа̀ и҆ мѡѷсе́й глаго́лахꙋ съ тобо́ю, и҆ трїе́хъ ѿ ᲂу҆ч҃ни̑къ спризва́въ, и҆̀же ви́дѣвше, влⷣко, сла́вꙋ твою̀, блиста́нїю твоемꙋ̀ ᲂу҆диви́шасѧ. и҆́же тогда̀ си̑мъ свѣ́тъ тво́й возсїѧ́вый, просвѣтѝ дꙋ́шы на́шѧ.</p>
<p><red>Сла́ва, и҆ ны́нѣ, то́йже.</red></p>
<p><red>По в҃-й стїхоло́гїи сѣда́ленъ, гла́съ и҆ подо́бенъ то́йже:</red></p>
<p><red>Н</red>а горѣ̀ ѳавѡ́рстѣй преѡбрази́лсѧ є҆сѝ, і҆и҃се, и҆ ѻ҆́блакъ свѣ́телъ протѧза́ющсѧ ꙗ҆́кѡ сѣ́нь, а҆пⷭ҇лы сла́вою покры̀: тѣ́мже и҆ на зе́млю ни́цъ па́дахꙋ, не терпѧ́ще зрѣ́ти свѣ́тлости непристꙋ́пныѧ сла́вы лица̀ твоегѡ̀, безнача́льне сп҃се хрⷭ҇тѐ бж҃е. и҆́же тогда̀ си̑мъ свѣ́тъ тво́й возсїѧ́вый, просвѣтѝ дꙋ́шы на́шѧ.</p>
<p><red>Сла́ва, и҆ ны́нѣ, то́йже.</red></p>
<p><red>По полѷеле́и сѣда́ленъ, гла́съ то́йже. Подо́бенъ: В</red>ознесы́йсѧ:</p>
<p><red>В</red>озше́дъ со ᲂу҆ч҃никѝ на го́рꙋ, и҆ во сла́вѣ ѻ҆́ч҃и ѡ҆блиста́въ, съ мѡѷсе́омъ и҆лїа̀ тебѣ̀ предстоѧ́тъ: зако́нъ и҆ прⷪ҇ро́цы бо ꙗ҆́кѡ бг҃ꙋ слꙋ́жатъ, и҆ сн҃овство̀ є҆сте́ственное роди́тель и҆сповѣ́даѧ, нарица́ше сн҃а, є҆го́же воспѣва́емъ съ тобо́ю и҆ дх҃омъ. <anchor type="page" number="151"/></p>
<p><red>Сла́ва, и҆ ны́нѣ, гла́съ и҃. Подо́бенъ: П</red>овелѣ́нное:</p>
<p><red>С</red>окрове́ннꙋю мо́лнїю подъ пло́тїю сꙋщества̀ твоегѡ̀, хрⷭ҇тѐ, и҆ бжⷭ҇твеннагѡ благолѣ́пїѧ, на ст҃ѣ́й показа́лъ є҆сѝ горѣ̀, бл҃годѣ́телю, просїѧ́въ сꙋ́щымъ съ тобо́ю ᲂу҆ч҃никѡ́мъ: и҆ разꙋмѣ́вше нестерпи́мꙋ сꙋ́щꙋ сла́вꙋ твою̀, ст҃ъ є҆сѝ, возопи́ша, ꙗ҆́кѡ непристꙋ́пенъ сы́й, ви́дѣнъ бы́лъ є҆сѝ пло́тїю мі́рови, є҆ди́не чл҃вѣколю́бче.</p>
<p><red>Степє́нна, а҃-й а҆нтїфѡ́нъ д҃-гѡ гла́са. Прокі́менъ гла́съ д҃: Ѳ</red>авѡ́ръ и҆ є҆рмѡ́нъ ѡ҆ и҆́мени твое́мъ возра́дꙋетасѧ. <red>Сті́хъ: Т</red>воѧ̑ сꙋ́ть небеса̀ и҆ твоѧ̀ є҆́сть землѧ̀. <red>Є҆ѵⷢ҇лїе лꙋкѝ, зача́ло м҃є.</red></p>
<p><red>По н҃-мъ ѱалмѣ̀. Сла́ва:</red></p>
<p><red>В</red>сѧ́чєскаѧ дне́сь ра́дости и҆спо́лнишасѧ, хрⷭ҇то́съ преѡбрази́сѧ предъ ᲂу҆ч҃никѝ.</p>
<p><red>И҆ ны́нѣ, то́йже.</red></p>
<p><red>Стїхи́ра самогла́сна, гла́съ є҃:</red></p>
<p><red>Б</red>жⷭ҇тва̀ твоегѡ̀, сп҃се, ма́лꙋ зарю̀ ѡ҆бнажи́въ совозше́дшымъ съ тобо́ю на го́рꙋ, премі́рныѧ твоеѧ̀ сла́вы сотвори́лъ є҆сѝ рачи́тели. тѣ́мже ᲂу҆жа́снѡ зовѧ́хꙋ: добро̀ є҆́сть на́мъ здѣ̀ бы́ти. съ ни́миже и҆ мы̀ тебѐ преѡбра́жшагосѧ сп҃са хрⷭ҇та̀ пое́мъ во вѣ́ки.</p>
<p><red>Канѡ́на два̀: Кѵ́ръ космы̀, гла́съ д҃: и҆ кѵ́ръ і҆ѡа́нна, гла́съ и҃: і҆рмосы̀ ѻ҆бою̀ канѡ́нѡвъ по два́жды: тропарѝ всѝ пое́мъ на в҃ї.</red></p>
<p><red>Канѡ́нъ.</red></p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>Л</red>и́цы і҆и҃льтестїи невла́жными стопа́ми, по́нтъ чермны́й, и҆ вла́жнꙋю глꙋбинꙋ̀ прогна́вше, вса́дники трїста́ты врагѝ ви́дѧще въ не́й погрꙋже́ны, съ весе́лїемъ поѧ́хꙋ: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>Г</red>лаго́лы живѡ́тныѧ дрꙋгѡ́мъ хрⷭ҇то́съ, и҆ ѡ҆ бжⷭ҇твеннѣмъ наказꙋ́ѧ црⷭ҇твїи, речѐ: во мнѣ̀ ѻ҆ц҃а̀ позна́йте, свѣ́томъ ꙗ҆́кѡ ѡ҆блиста́ѧ непристꙋ́пнымъ, въ ра́дости пою́ще: пои́мъ бг҃ꙋ на́шемꙋ, ꙗ҆́кѡ просла́висѧ. <anchor type="page" number="152"/></p>
<p><red>С</red>и́лою ꙗ҆зы̑къ ѡ҆блече́тесѧ, дрꙋ́зи ᲂу҆ч҃ницы̀, чꙋ́дни же бꙋ́дете въ бога́тствѣ и҆́хъ, ꙗ҆́кѡ сла́вы напо́лнитесѧ: ꙗ҆́кѡ ꙗ҆влю́сѧ свѣтлѣ́е со́лнца ѡ҆блиста́ѧ въ ра́дости пою́щихъ: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>Д</red>не́сь хрⷭ҇то́съ на горѣ̀ ѳавѡ́рстѣй просїѧ́въ ꙗ҆́снѡ бж҃е́ственною заре́ю, ꙗ҆́коже ѡ҆бѣща́сѧ, ᲂу҆ч҃никѡ́мъ ѡ҆бнажѝ зра́къ: свѣтоно́сныѧ же напо́лнишасѧ бжⷭ҇твенныѧ зарѝ, въ ра́дости поѧ́хꙋ: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>Дрꙋгі́й канѡ́нъ.</red></p>
<p><red>Гла́съ и҃. Пѣ́снь а҃. І҆рмо́съ:</red></p>
<p><red>В</red>о́дꙋ проше́дъ ꙗ҆́кѡ сꙋ́шꙋ, и҆ є҆гѵ́петскагѡ ѕла̀ и҆збѣжа́въ, і҆и҃льтѧнинъ вопїѧ́ше: и҆зба́вителю и҆ бг҃ꙋ на́шемꙋ пои́мъ.</p>
<p><red>М</red>ѡѷсе́й на мо́рѣ прⷪ҇ро́чески ви́дѣвъ ѻ҆́блакомъ и҆ столпо́мъ дре́вле ѻ҆́гненнымъ сла́вꙋ гдⷭ҇ню, вопїѧ́ше: и҆зба́вителю и҆ бг҃ꙋ на́шемꙋ пои́мъ.</p>
<p><red>Ꙗ҆́</red>кѡ ка́менемъ тѣ́ломъ покры́всѧ, ѡ҆боже́нїемъ неви́димагѡ зрѧ̀, мѡѷсе́й бг҃ови́децъ, взыва́ше: и҆зба́вителю и҆ бг҃ꙋ на́шемꙋ пои́мъ.</p>
<p><red>Т</red>ы̀ на горѣ̀ зако́ннѣй, и҆ на ѳавѡ́рстѣй ви́дѣнъ бы́лъ є҆сѝ мѡѷсе́емъ во мра́цѣ дре́вле, во свѣ́тѣ же ны́нѣ непристꙋ́пнѣмъ бжⷭ҇тва̀.</p>
<p><red>Катава́сїа: К</red>рⷭ҇тъ начерта́въ мѡѷсе́й:</p>
<p><red>Пѣ́снь г҃. І҆рмо́съ:</red></p>
<p><red>Л</red>ꙋ́къ си́льныхъ и҆знемо́же, и҆ немощствꙋ́ющїи препоѧ́сашасѧ си́лою: сегѡ̀ ра́ди ᲂу҆тверди́сѧ въ гдⷭ҇ѣ се́рдце моѐ.</p>
<p><red>В</red>о всего̀ а҆да́ма ѡ҆бле́ксѧ, хрⷭ҇тѐ, ѡ҆чернѣ́вшее и҆змѣни́въ просвѣти́лъ є҆сѝ дре́вле є҆стество̀, и҆ и҆змѣне́нїемъ зра́ка твоегѡ̀ бг҃осодѣ́лалъ є҆сѝ.</p>
<p><red>С</red>толпо́мъ ѻ҆гнезра́чнымъ, и҆ ѻ҆́блакомъ дре́вле, и҆́же въ пꙋсты́ни і҆и҃лѧ веды́й, дне́сь на горѣ̀ ѳавѡ́рстѣй, неизрече́ннѡ во свѣ́тѣ хрⷭ҇то́съ просїѧ̀. <anchor type="page" number="153"/></p>
<p><red>И҆́нъ. І҆рмо́съ:</red></p>
<p><red>Н</red>бⷭ҇нагѡ крꙋ́га верхотво́рче, гдⷭ҇и, и҆ цр҃кве зижди́телю, ты̀ менѐ ᲂу҆твердѝ въ любвѝ твое́й, жела́нїй кра́ю, вѣ́рныхъ ᲂу҆твержде́нїе, є҆ди́не чл҃вѣколю́бче.</p>
<p><red>Ѡ҆</red>сѣнѧ́ющаѧ сла́ва, въ сѣ́ни пе́рвѣе, и҆ мѡѷсе́еви бесѣ́дꙋющи твоемꙋ̀ ᲂу҆го́дникꙋ, ѻ҆́бразъ бы́сть ѡ҆блиста́вшагѡ неизрече́ннѡ, на ѳавѡ́рѣ, влⷣко, твоегѡ̀ преѡбраже́нїѧ.</p>
<p><red>С</red>овзыдо́ша тѝ, сло́ве є҆диноро́дный, вы́шнїи а҆пⷭ҇льстїи версѝ, на го́рꙋ ѳавѡ́рскꙋю: и҆ сопредста́ша тѝ мѡѷсе́й же и҆ и҆лїа̀, ꙗ҆́кѡ бж҃їѧ слꙋги̑, є҆ди́не чл҃вѣколю́бче.</p>
<p><red>Б</red>г҃ъ сло́во сы́й, ве́сь зе́мленъ бы́сть, всемꙋ̀ бжⷭ҇твꙋ̀ смѣси́въ человѣ́чество, во ѵ҆поста́си свое́й: ю҆́же во двою̀ сꙋщєствꙋ̀ мѡѷсе́й и҆ и҆лїа́ же ви́дѣша на горѣ̀ ѳавѡ́рѣ.</p>
<p><red>Сѣда́ленъ, гла́съ д҃. Подо́бенъ: Оу҆диви́сѧ і҆</red>ѡ́сифъ:</p>
<p><red>Н</red>а горѣ̀ ѳавѡ́рстѣй преѡбрази́лсѧ є҆сѝ, і҆и҃се, посредѣ̀ и҆лїѝ и҆ мѡѷсе́а, премꙋ́дрыхъ, со і҆а́кѡвомъ, и҆ петро́мъ и҆ і҆ѡа́нномъ. пе́тръ же разꙋмѣ́ѧ, сїѧ̑ тебѣ̀ глаго́лаше: добро̀ здѣ̀ є҆́сть сотвори́ти трѝ сѣ̑ни, є҆ди́нꙋ мѡѷсе́ю, и҆ є҆ди́нꙋ и҆лїѝ, и҆ є҆ди́нꙋ тебѣ̀ влⷣцѣ хрⷭ҇тꙋ̀. и҆́же тогда̀ свѣ́тъ тво́й си̑мъ возсїѧ́вый, просвѣтѝ дꙋ́шы на́шѧ.</p>
<p><red>Сла́ва, и҆ ны́нѣ, то́йже.</red></p>
<p><red>Пѣ́снь д҃. І҆рмо́съ:</red></p>
<p><red>Оу҆</red>слы́шахъ сла́вное смотре́нїе твоѐ, хрⷭ҇тѐ бж҃е, ꙗ҆́кѡ роди́лсѧ є҆сѝ ѿ дв҃ы, да ѿ ле́сти и҆зба́виши зовꙋ́щыѧ: сла́ва си́лѣ твое́й, гдⷭ҇и.</p>
<p><red>З</red>ако́нъ въ сїна́и писа́нїемъ воѡбража́ѧ, хрⷭ҇тѐ бж҃е, во ѻ҆́блацѣ, и҆ ѻ҆гнѝ, и҆ мра́цѣ, и҆ въ ви́хрѣ ꙗ҆ви́лсѧ є҆сѝ носи́мь: сла́вѣ си́лѣ твое́й, гдⷭ҇и.</p>
<p><red>Д</red>а ᲂу҆вѣ́риши сла́вное строе́нїе твоѐ, хрⷭ҇тѐ бж҃е, ꙗ҆́кѡ сы́й пре́жде вѣ̑къ, и҆ то́йже на ѻ҆́блацѣ восхожде́нїе положи́вый, на ѳавѡ́рѣ неизрече́ннѡ просїѧ́лъ є҆сѝ.</p>
<p><red>С</red>оглаго́люще предстоѧ́хꙋ раболѣ́пнѡ тебѣ̀ влⷣцѣ хрⷭ҇тꙋ̀, <anchor type="page" number="154"/> къ ни́мже па́рою ѻ҆гнѧ̀ и҆ мра́ка, и҆ то́нкимъ хла́домъ бесѣ́довалъ є҆сѝ: сла́ва си́лѣ твое́й, гдⷭ҇и.</p>
<p><red>В</red>озвѣща́хꙋ сла́вное крⷭ҇та̀ ра́ди твоегѡ̀, на ѳавѡ́ръ прише́дше, и҆́же во ѻ҆гни́ тѧ и҆ кꙋпинѣ̀ дре́вле предви́дѣвый мѡѷсе́й, и҆ взѧ́тый на колесни́цѣ ѻ҆́гненнѣй и҆лїа̀, хрⷭ҇тѐ.</p>
<p><red>И҆́нъ. І҆рмо́съ:</red></p>
<p><red>И҆</red>зъ пло́ти твоеѧ̀ лꙋчѝ бжⷭ҇тва̀ и҆схожда́хꙋ, прⷪ҇ро́кѡмъ и҆ а҆пⷭ҇толѡмъ. тѣ́мъ нача̑льницы пою́ще взыва́хꙋ: сла́ва си́лѣ твое́й, гдⷭ҇и.</p>
<p><red>И҆́</red>же кꙋпинꙋ̀ сохрани́вый неврежде́нꙋ, прикоснꙋ́вшꙋюсѧ ѻ҆гню̀, мѡѷсе́ю бг҃осїѧ́ннꙋю пло́ть показа́лъ є҆сѝ, влⷣко, пою́щемꙋ: сла́ва си́лѣ твое́й, гдⷭ҇и.</p>
<p><red>С</red>кры́сѧ заре́ю бжⷭ҇тва̀ чꙋ́вственное со́лнце, ꙗ҆́кѡ на горѣ̀ ѳавѡ́рѣ ви́дѣвъ тѧ̀ преѡбразꙋ́ющасѧ, і҆и҃се мо́й: сла́ва си́лѣ твое́й, гдⷭ҇и.</p>
<p><red>Ѻ҆́</red>гнь не ѡ҆палѧ́ѧ ве́щи тѣле́сныѧ, ви́дѣнъ бы́сть невеще́ственъ: ꙗ҆́коже мѡѷсе́ю и҆ а҆пⷭ҇толѡмъ ꙗ҆ви́лсѧ є҆сѝ, и҆лїи́ же, влⷣко, є҆ди́нъ ѿ двою̀, во двꙋ̀ соверше́ннꙋ є҆стєствꙋ̀.</p>
<p><red>Пѣ́снь є҃. І҆рмо́съ:</red></p>
<p><red>Ѿ</red> свѣ́та пресѣкі́й перворо́дный свѣ́тъ, ꙗ҆́кѡ во свѣ́тѣ дѣла̀ пою́тъ тѧ̀, хрⷭ҇тѐ, содѣ́телѧ, во свѣ́тѣ твое́мъ пꙋти̑ на́шѧ напра́ви.</p>
<p><red>П</red>редъ лице́мъ твои́мъ го́ры ᲂу҆клони́шасѧ: свѣ́тъ бо и҆ предъ нога́ми, нб҃отє́чныѧ лꙋчѝ, хрⷭ҇тѐ, со́лнца прїи́де, зра́къ зе́мленъ ꙗ҆́кѡ прїѧ́ти благоволи́лъ є҆сѝ.</p>
<p><red>С</red>ѐ сп҃съ, вопїѧ́хꙋ мѡѷсе́й и҆ и҆лїа̀, ᲂу҆ч҃никѡ́мъ на горѣ̀ ст҃ѣ́й ѳавѡ́рстѣй ѡ҆глаша́ємымъ, хрⷭ҇то́съ, є҆го́же дре́вле провозвѣсти́хомъ сꙋ́щаго бг҃а.</p>
<p><red>Н</red>еизмѣ́нное є҆стество̀, человѣ́ческомꙋ примѣ́шсѧ, ѻ҆би́льнѡ невеще́ственнагѡ бжⷭ҇тва̀, свѣ́тъ, и҆з̾ѡбнажи́въ а҆пⷭ҇лѡмъ, неизрече́ннѡ возсїѧ̀.</p>
<p><red>Т</red>ѧ̀ присносꙋ́щное сїѧ́нїе, во ѻ҆ч҃естѣй сла́вѣ, ᲂу҆ч҃ницы̀ <anchor type="page" number="155"/> ꙗ҆́кѡ ви́дѣвше возсїѧ́вша, хрⷭ҇тѐ, тебѣ̀ вопїѧ́хꙋ: во свѣ́тѣ твое́мъ пꙋти̑ на́шѧ напра́ви.</p>
<p><red>И҆́нъ. І҆рмо́съ:</red></p>
<p><red>В</red>скꙋ́ю мѧ̀ ѿри́нꙋлъ є҆сѝ ѿ лица̀ твоегѡ̀, свѣ́те незаходи́мый, и҆ покры́ла мѧ̀ є҆́сть чꙋжда́ѧ тма̀ ѻ҆каѧ́ннаго; но ѡ҆брати́ мѧ, и҆ къ свѣ́тꙋ за́повѣдей твои́хъ, пꙋти̑ моѧ̑ напра́ви, молю́сѧ.</p>
<p><red>В</red>ѣті́йствꙋющїй ѧ҆зы́къ твоегѡ̀ вели́чества не мо́жетъ вѣща́ти: ꙗ҆́кѡ бо держа́й живо́тъ, и҆ сме́ртїю влады́й, предста́вилъ є҆сѝ, на ѳавѡ́рстѣй горѣ̀ мѡѷсе́а и҆ и҆лїю̀, свидѣ́тельствꙋющыѧ твоѐ бж҃ество̀.</p>
<p><red>И҆́</red>же рꙋка́ми неви́димыми созда́въ по ѻ҆́бразꙋ твоемꙋ̀, хрⷭ҇тѐ, человѣ́ка, началоѻбра́знꙋю твою̀ въ созда́нїи добро́тꙋ показа́лъ є҆сѝ: не ꙗ҆́кѡ во ѻ҆́бразѣ, но ꙗ҆́кѡ са́мъ сы́й по сꙋществꙋ̀, бг҃ъ бы́лъ є҆сѝ и҆ чл҃вѣ́къ.</p>
<p><red>С</red>раствори́всѧ неслїѧ́ннѡ, ᲂу҆́гль горѧ́щь показа́лъ є҆сѝ на́мъ бжⷭ҇тва̀, попалѧ́ющь ᲂу҆́бѡ грѣхѝ, дꙋ́шы же просвѣща́ющь, на ѳавѡ́рстѣй горѣ̀: мѡѷсе́а со и҆лїе́ю, ᲂу҆ч҃никѡ́въ же старѣ́йшыѧ ᲂу҆диви́лъ є҆сѝ.</p>
<p><red>Пѣ́снь ѕ҃. І҆рмо́съ:</red></p>
<p><red>В</red>негда̀ скорбѣ́ти мѝ, возопи́хъ ко гдⷭ҇ꙋ, и҆ ᲂу҆слы́ша мѧ̀ бг҃ъ спасе́нїѧ моегѡ̀.</p>
<p><red>С</red>їѧ́нїѧ па́че со́лнца, свѣ́тъ ꙗ҆снѣ́йшїй, сп҃съ просїѧ̀ на ѳавѡ́рѣ, на́съ просвѣти́лъ є҆́сть.</p>
<p><red>В</red>озше́дъ на го́рꙋ ѳавѡ́рскꙋю, преѡбрази́лсѧ є҆сѝ, хрⷭ҇тѐ, и҆ ле́сть всю̀ ѡ҆мрачи́въ, на́съ просвѣти́лъ є҆сѝ.</p>
<p><red>Т</red>ѧ̀ бг҃а позна́вше сла́внїи а҆пⷭ҇ли, на ѳавѡ́рѣ же, хрⷭ҇тѐ, ᲂу҆ди́вльшесѧ, колѣ̑на преклони́ша.</p>
<p><red>И҆́нъ. І҆рмо́съ:</red></p>
<p><red>Ѡ҆</red>чи́сти мѧ̀, сп҃се, мнѡ́га бо беззакѡ́нїѧ моѧ̑, и҆ и҆зъ глꙋбины̀ ѕѡ́лъ возведѝ, молю́сѧ: къ тебѣ́ бо возопи́хъ, и҆ ᲂу҆слы́ши мѧ̀, бж҃е спасе́нїѧ моегѡ̀. <anchor type="page" number="156"/></p>
<p><red>Ꙗ҆́</red>кѡ ве́лїе и҆ стра́шное ᲂу҆зрѣ́сѧ видѣ́нїе дне́сь, съ нб҃сѐ ᲂу҆́бѡ чꙋ́вственное ѿ земли́ же несравне́нное, ѡ҆блиста̀ сл҃нце пра́вды мы́сленное на горѣ̀ ѳавѡ́рстѣй.</p>
<p><red>П</red>ре́йде ᲂу҆́бѡ сѣ́нь зако́ннаѧ, и҆знемо́гшаѧ, прїи́де же ꙗ҆́вѣ хрⷭ҇то́съ и҆́стина, мѡѷсе́й возопѝ, на ѳавѡ́рѣ ви́дѣвъ твоѐ бж҃ество̀.</p>
<p><red>С</red>то́лпъ ѻ҆́гненный, хрⷭ҇та̀ преѡбразꙋ́ющасѧ, ѻ҆́блакъ же ꙗ҆́вѣ благода́ть дх҃а, ѡ҆сѣни́вшꙋю на ѳавѡ́рѣ предсказа́ша ꙗ҆вле́ннѣйше.</p>
<p><red>Конда́къ, гла́съ з҃. Самогла́сенъ:</red></p>
<p><red>Н</red>а горѣ̀ преѡбрази́лсѧ є҆сѝ, и҆ ꙗ҆́коже вмѣща́хꙋ ᲂу҆ч҃ницы̀ твоѝ, сла́вꙋ твою̀, хрⷭ҇тѐ бж҃е, ви́дѣша: да є҆гда́ тѧ ᲂу҆́зрѧтъ распина́ема, страда́нїе ᲂу҆́бѡ ᲂу҆разꙋмѣ́ютъ во́льное, мі́рови же проповѣ́дѧтъ: ꙗ҆́кѡ ты̀ є҆сѝ вои́стиннꙋ ѻ҆́ч҃ее сїѧ́нїе.</p>
<p><red>І҆́косъ:</red></p>
<p><red>В</red>оста́ните, лѣни́вїи, и҆̀же всегда̀ ни́зꙋ пони́кшїи въ зе́млю, дꙋшѝ моеѧ̀ по́мыслы, возми́тесѧ и҆ возвы́ситесѧ на высотꙋ̀ бжⷭ҇твеннагѡ восхожде́нїѧ. притеце́мъ къ петрꙋ̀ и҆ къ зеведе́євымъ, и҆ вкꙋ́пѣ со ѻ҆́нѣми ѳавѡ́рскꙋю го́рꙋ дости́гнемъ, да ви́димъ съ ни́ми сла́вꙋ бг҃а на́шегѡ, гла́съ же ᲂу҆слы́шимъ, и҆̀же свы́ше слы́шаша, и҆ проповѣ́даша ѻ҆́ч҃ее сїѧ́нїе.</p>
<p><red>Пѣ́снь з҃. І҆рмо́съ:</red></p>
<p><red>А҆</red>враа́мстїи и҆ногда̀ въ вавѷлѡ́нѣ ѻ҆́троцы пе́щный пла́мень попра́ша, пѣ́сньми взыва́юще: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>Ѡ҆</red>блиста́вшесѧ свѣ́томъ непристꙋ́пныѧ сла́вы, на ѳавѡ́рстѣй горѣ̀ а҆пⷭ҇ли, хрⷭ҇тꙋ̀ вопїѧ́хꙋ: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>С</red>їѧ́нїемъ бжⷭ҇твеннагѡ шꙋ́ма и҆ росода́тельнымъ ѻ҆́блакомъ, хрⷭ҇тѐ, и҆ заре́ю твое́ю наслажда́еми, а҆пⷭ҇ли поѧ́хꙋ: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>В</red>ъ непристꙋ́пномъ свѣ́тѣ, ꙗ҆́кѡ ви́дѣ тѧ̀ пе́тръ, на <anchor type="page" number="157"/> ѳавѡ́рстѣй горѣ̀ ѡ҆блиста́вша, хрⷭ҇тѐ, возопѝ: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>С</red>ъ нача́льникомъ жи́зни хрⷭ҇то́мъ сꙋ́ще, дѣ́ти зеведе́евы, ꙗ҆́кѡ и҆спꙋстѝ зра́ка свѣ́тъ, возгремѣ́ша: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>И҆́нъ. І҆рмо́съ:</red></p>
<p><red>Ѻ҆́</red>троцы є҆вре́йстїи въ пещѝ попра́ша пла́мень дерзнове́ннѡ, и҆ на ро́сꙋ ѻ҆́гнь преложи́ша, вопїю́ще: бл҃гослове́нъ є҆сѝ, гдⷭ҇и бж҃е, во вѣ́ки.</p>
<p><red>Н</red>ы́нѣ ви́дѣна бы́ша а҆пⷭ҇лѡмъ неви́димаѧ бж҃ества̀ во пло́ти, на горѣ̀ ѳавѡ́рстѣй ѡ҆блиста́вша, вопїю́щымъ: бл҃гослове́нъ є҆сѝ, гдⷭ҇и бж҃е, во вѣ́ки.</p>
<p><red>Оу҆</red>жасо́шасѧ стра́хомъ, ᲂу҆ди́вльшесѧ благолѣ́пїю бж҃е́ственнагѡ црⷭ҇тва, на горѣ̀ ѳавѡ́рстѣй а҆пⷭ҇ли, вопїю́ще: бл҃гослове́нъ є҆сѝ, гдⷭ҇и бж҃е, во вѣ́ки.</p>
<p><red>Н</red>ы́нѣ неꙋслы̑шаннаѧ ᲂу҆слы́шана бы́ша: безъ ѻ҆ц҃а́ бо сн҃ъ ѿ дв҃ы ѻ҆те́ческимъ гла́сомъ сла́внѡ свидѣ́тельствꙋетсѧ, ꙗ҆́кѡ бг҃ъ и҆ чл҃вѣ́къ, то́йже во вѣ́ки.</p>
<p><red>П</red>оложе́нїемъ не бы́лъ є҆сѝ вы́шнѧгѡ, сꙋщество́мъ же сн҃ъ возлю́бленъ, пре́жде сы́й, на́мъ прибли́жилсѧ є҆сѝ непрело́жнѡ: бл҃гослове́нъ є҆сѝ, гдⷭ҇и бж҃е, во вѣ́ки.</p>
<p><red>Пѣ́снь и҃. І҆рмо́съ:</red></p>
<p><red>В</red>ъ вавѷлѡ́нѣ ѻ҆́троцы бжⷭ҇твенною распала́еми ре́вностїю, мꙋчи́телѧ и҆ пла́мене преще́нїе мꙋ́жески попра́ша, и҆ посредѣ̀ ѻ҆гнѧ̀ вве́ржени, ѡ҆роша́еми поѧ́хꙋ: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>М</red>анове́нїемъ всѧ̑ носѧ́й, нога́ми пречи́стыми на го́рꙋ взы́де ѳавѡ́рскꙋю хрⷭ҇то́съ: на не́йже па́че со́лнечныѧ лꙋчѝ ѡ҆блиста̀ лице́мъ, и҆̀же зако́нꙋ старѣ́йшыѧ и҆ благода́ти, показа̀ пою́щыѧ: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Н</red>епристꙋ́пною сла́вою, на горѣ̀ ꙗ҆́вльсѧ неизрече́ннѡ ѳавѡ́рстѣй, неѡдержи́мый и҆ незаходи́мый свѣ́тъ, ѻ҆́ч҃ее <anchor type="page" number="158"/> сїѧ́нїе, тва́рь ᲂу҆ѧсни́въ, человѣ́ки ѡ҆божѝ пою́щыѧ: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>С</red>вѧщеннолѣ́пнѡ стоѧ́ще мѡѷсе́й же и҆ и҆лїа̀ на горѣ̀ ѳавѡ́рѣ, бжⷭ҇твенныѧ начерта́нїе ꙗ҆́снѡ ѵ҆поста́си ви́дѣвше, хрⷭ҇та̀ во ѻ҆ч҃естѣй ѡ҆блиста́вша сла́вѣ, воспѣва́хꙋ: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>И҆́</red>же во зра́цѣ бжⷭ҇твеннагѡ ра́ди ꙗ҆вле́нїѧ, лицѐ просла́висѧ и҆ногда̀ мѡѷсе́ово: хрⷭ҇то́съ же ꙗ҆́кѡ ри́зою свѣ́томъ и҆ сла́вою ѡ҆дѣва́етсѧ, свѣ́та бо самодѣ́теленъ сы́й, ѡ҆зарѧ́етъ пою́щыѧ: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Ѿ</red> свѣторо́дна ѻ҆́блака, хрⷭ҇та̀ ᲂу҆ч҃ницы̀ ѡ҆б̾ѧ́та зрѧ́ще на ѳавѡ́рѣ, и҆ ни́цы на зе́млю па́дше, ᲂу҆́мъ просвѣ́щше, со ѻ҆ц҃е́мъ сего̀ поѧ́хꙋ и҆ дх҃омъ: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>И҆́нъ. І҆рмо́съ:</red></p>
<p><red>С</red>едмери́цею пе́щь халде́йскїй мꙋчи́тель бг҃очести̑вымъ неи́стовнѡ разжжѐ, си́лою же лꙋ́чшею спасє́ны сїѧ̑ ви́дѣвъ, творцꙋ̀ и҆ и҆зба́вителю вопїѧ́ше: ѻ҆́троцы бл҃гослови́те, свѧще́нницы воспо́йте, лю́дїе превозноси́те во всѧ̑ вѣ́ки.</p>
<p><red>Оу҆</red>слы́шавше, влⷣко, ѿ ѻ҆ц҃а̀ свидѣ́тельствꙋема, и҆ ꙗ҆́кѡ человѣ́ческа твердѣ́йша зра́ка, зрѣ́ти лица̀ твоегѡ̀ блиста́нїѧ не терпѧ́ще, твоѝ ᲂу҆ченицы̀ на зе́млю ни́цъ па́дахꙋ, со стра́хомъ пою́ще: свѧще́нницы благослови́те, лю́дїе превозноси́те во всѧ̑ вѣ́ки.</p>
<p><red>Ц</red>а́рствꙋющымъ є҆сѝ цр҃ь прекра́сенъ, и҆ и҆̀же всю́дꙋ владѧ́щымъ гдⷭ҇ь си́ленъ, бл҃же́нъ, и҆ во свѣ́тѣ живы́й непристꙋ́пнѣмъ. є҆мꙋ́же ᲂу҆ч҃ницы̀ ᲂу҆ди́вльшесѧ, мѡѷсе́й же и҆ и҆лїа̀, вопїѧ́хꙋ: ѻ҆́троцы благослови́те, свѧще́нницы воспо́йте, лю́дїе превозноси́те во всѧ̑ вѣ́ки.</p>
<p><red>Ꙗ҆́</red>кѡ нб҃омъ владꙋ́щемꙋ, и҆ земле́ю гдⷭ҇ьствꙋющемꙋ, и҆ преиспо́дними ѻ҆́бласть и҆мꙋ́щемꙋ, хрⷭ҇тѐ, предста́ша тѝ, ѿ землѝ ᲂу҆́бѡ а҆пⷭ҇ли, ꙗ҆́кѡ съ нб҃се́ же ѳесві́тѧнинъ и҆лїа̀, <anchor type="page" number="159"/> мѡѷсе́й же ѿ ме́ртвыхъ, пою́ще согла́снѡ: лю́дїе превозноси́те во всѧ̑ вѣ́ки.</p>
<p><red>Оу҆</red>ны́нїѧ ражда́ющыѧ печа̑ли на землѝ ѡ҆ста́виша, а҆пⷭ҇лѡвъ и҆збра́ннїи, чл҃вѣколю́бче, ꙗ҆́кѡ тебѣ̀ послѣ́доваша, ко и҆́же ѿ землѝ преложе́нїю бжⷭ҇твеннагѡ житїѧ̀. тѣ́мже и҆ по достоѧ́нїю твоегѡ̀ бг҃оѧвле́нїѧ ᲂу҆лꙋчи́вше, поѧ́хꙋ: лю́дїе превозноси́те є҆го̀ во вѣ́ки.</p>
<p><red>На ѳ҃-й пѣ́сни, Ч</red>естнѣ́йшꙋю, <red>не пое́мъ, а҆́ще и҆ въ недѣ́лю, но пое́мъ припѣ́въ пра́здника.</red></p>
<p><red>В</red>елича́й, дꙋшѐ моѧ̀, на ѳавѡ́рѣ преѡбрази́вшагосѧ гдⷭ҇а.</p>
<p><red>Та́же і҆рмо́съ: Р</red>жⷭ҇тво̀ твоѐ:</p>
<p><red>Посе́мъ вторы́й ли́къ пое́тъ то́йже припѣ́въ, и҆ і҆рмо́съ. И҆ ко второ́мꙋ канѡ́нꙋ припѣва́ютъ то́йже припѣ́въ.</red></p>
<p><red>Пѣ́снь ѳ҃. І҆рмо́съ:</red></p>
<p><red>Р</red>жⷭ҇тво̀ твоѐ нетлѣ́ннѡ ꙗ҆ви́сѧ: бг҃ъ и҆зъ бокꙋ̀ твоє́ю про́йде, ꙗ҆́кѡ плотоно́сецъ ꙗ҆ви́сѧ на землѝ, и҆ съ человѣ́ки поживѐ. тѧ̀, бцⷣе, тѣ́мъ всѝ велича́емъ.</p>
<p><red>Оу҆</red>жа́сни но́вымъ свѣтоли́тїемъ внеза́пꙋ ᲂу҆ч҃ницы̀ ѡ҆свѣ́щшесѧ, дрꙋ́гъ дрꙋ́га зрѧ́хꙋ: ᲂу҆ди́вльшесѧ же, и҆ къ землѝ прекло́ншесѧ, тебѣ̀ влⷣцѣ всѣ́хъ поклони́шасѧ.</p>
<p><red>Ш</red>ꙋ́мъ и҆зъ ѻ҆́блака посыла́шесѧ бг҃огла́сенъ, и҆звѣствꙋ́ѧ чꙋ́до: ѻ҆ц҃ъ бо свѣ́тѡвъ, се́й є҆́сть сн҃ъ мо́й возлю́бленный, а҆пⷭ҇лѡмъ вопїѧ́ше, тогѡ̀ послꙋ́шайте.</p>
<p><red>Н</red>ѡ́ваѧ ви́дѣвше и҆ пресла̑внаѧ, гла́съ ѻ҆ч҃ескїй внꙋши́вше, на ѳавѡ́рѣ словесѐ слꙋги̑, и҆з̾ѡбраже́нїе первоѻбра́знагѡ, се́й є҆́сть, вопїѧ́хꙋ, сп҃съ на́шъ.</p>
<p><red>Ѻ҆́</red>бразе непремѣ́нный сꙋ́щагѡ, недви́жиме, печа́ть неизмѣ́нна, сн҃е, сло́ве, мꙋ́дросте и҆ мы́шце, десни́це, вы́шнѧгѡ си́ло, тѧ̀ воспѣва́емъ со ѻ҆ц҃е́мъ же и҆ дх҃омъ.</p>
<p><red>И҆́нъ. І҆рмо́съ:</red></p>
<p><red>Оу҆</red>страши́сѧ всѧ́къ слꙋ́хъ неизрече́нна бж҃їѧ снизхожде́нїѧ, ꙗ҆́кѡ <anchor type="page" number="160"/> вы́шнїй во́лею сни́де да́же и҆ до пло́ти, ѿ дв҃и́ческагѡ чре́ва бы́въ чл҃вѣ́къ. тѣ́мже пречи́стꙋю бцⷣꙋ вѣ́рнїи велича́емъ.</p>
<p><red>Д</red>а твоѐ пока́жеши ꙗ҆́вѣ неизрече́нное второ́е сни́тїе, ꙗ҆́кѡ да вы́шнїй бг҃ъ ꙗ҆ви́шисѧ, стоѧ̀ посредѣ̀ богѡ́въ а҆по́стѡлъ на ѳавѡ́рѣ, мѡѷсе́а же и҆ и҆лїю̀ неизрече́ннѡ ѡ҆сїѧ́лъ є҆сѝ. тѣ́мже всѝ тѧ̀, хрⷭ҇тѐ, велича́емъ.</p>
<p><red>П</red>рїиди́те, мнѣ̀ покори́тесѧ лю́дїе, возше́дше на го́рꙋ ст҃ꙋ́ю пренбⷭ҇нꙋю, невеще́ственнѡ ста́немъ во гра́дѣ жива́гѡ бг҃а, и҆ ᲂу҆́зримъ мы́сленнѡ бж҃ество̀ невеще́ственное, ѻ҆ц҃а̀ и҆ дх҃а, въ сн҃ѣ є҆диноро́днѣмъ ѡ҆блиста́ющее.</p>
<p><red>П</red>ривле́клъ є҆сѝ любо́вїю мѧ̀, сп҃се, и҆ премѣни́лъ є҆сѝ бжⷭ҇твеннымъ твои́мъ жела́нїемъ: но попалѝ ѻ҆гне́мъ невеще́ственнымъ грѣхѝ моѧ̑, и҆ насы́титисѧ твоеѧ̀ пи́щи сподо́би: да ѻ҆боѐ и҆гра́ѧ, велича́ю, бл҃же, вели̑чїѧ твоѧ̑.</p>
<p><red>Свѣти́ленъ:</red></p>
<p><red>С</red>вѣ́те неизмѣ́нный, сло́ве, свѣ́та ѻ҆ц҃а̀ нерожде́нна, въ ꙗ҆вле́ннѣмъ свѣ́тѣ твое́мъ дне́сь на ѳавѡ́рѣ свѣ́тъ ви́дѣхомъ ѻ҆ц҃а̀, свѣ́тъ и҆ дх҃а, свѣ́томъ наставлѧ́ющаго всю̀ тва́рь.</p>
<p><red>Три́жды.</red></p>
<p><red>На хвали́техъ, В</red>сѧ́кое дыха́нїе, <red>поста́вимъ стїхѝ д҃, гла́съ д҃.</red></p>
<p><red>Подо́бенъ: З</red>ва́нный свы́ше:</p>
<p><red>П</red>ре́жде честна́гѡ крⷭ҇та̀ твоегѡ̀ и҆ страда́нїѧ, ꙳ пои́мъ и҆̀хже проразсꙋди́лъ є҆сѝ, ꙳ ѿ свѧще́нныхъ ᲂу҆ч҃ни̑къ, ꙳ на ѳавѡ́рскꙋю, влⷣко, возше́лъ є҆сѝ го́рꙋ,  ꙳ показа́ти восхотѣ́въ си̑мъ сла́вꙋ твою̀: ꙳ и҆̀же и҆ ви́дѣвше тѧ̀ преѡбрази́вшасѧ, ꙳ и҆ па́че со́лнца просїѧ́вша, ꙳ ни́цы па́дше, си́лѣ твое́й ᲂу҆диви́шасѧ, взыва́юще: ꙳ ты̀ безлѣ́тенъ свѣ́тъ є҆сѝ, хрⷭ҇тѐ, и҆ сїѧ́нїе ѻ҆́ч҃ее, ꙳ а҆́ще и҆ во́лею пло́ть ꙗ҆ви́лсѧ є҆сѝ, неизмѣ́нне.</p>
<p><red>Два́жды.</red></p>
<p><red>И҆́</red>же пре́жде вѣ̑къ ꙳ сы́й бг҃ъ сло́во, ꙳ и҆́же свѣ́томъ ꙳ ꙗ҆́кѡ ри́зою ѡ҆дѣва́ѧйсѧ, ꙳ преѡбразꙋ́ющїйсѧ предъ ᲂу҆ч҃никѝ <anchor type="page" number="161"/> твои́ми, ꙳ па́че со́лнца сло́ве, просїѧ́лъ є҆сѝ: ꙳ мѡѷсе́й же и҆ и҆лїа̀ тебѣ̀ предста́ша,  ꙳ мє́ртвымъ и҆ живы̑мъ тѧ̀ гдⷭ҇а повѣ́дающе, ꙳ и҆ твоѐ сла́вѧще неизрече́нное смотре́нїе и҆ ми́лость, ꙳ и҆ мно́гое милосе́рдїе, ꙳ и҆́мже спа́слъ є҆сѝ мі́ръ, ꙳ грѣхо́мъ погиба́ющїй.</p>
<p><red>Ѿ</red> дв҃и́ческагѡ ѻ҆́блака тѧ̀ рожде́на, ꙳ и҆ пло́ть бы́вша, ꙳ и҆ на горѣ̀ ѳавѡ́рстѣй ꙳ преѡбразꙋ́ющасѧ, гдⷭ҇и,  ꙳ и҆ ѻ҆́блакомъ свѣ́тлымъ тѧ̀ ѡ҆крꙋжа́ема, ꙳ гла́съ роди́телевъ возлю́бленнаго тѧ̀ сн҃а ꙳ ᲂу҆ч҃никѡ́мъ предстоѧ́щымъ тебѣ̀ ꙗ҆́вѣ ска́зоваше, ꙳ ꙗ҆́кѡ є҆диносꙋ́щна и҆ є҆динопресто́льна. ꙳ тѣ́мже пе́тръ ᲂу҆дивлѧ́ѧсѧ, ꙳ добро̀ є҆́сть здѣ̀ бы́ти, глаго́лаше, ꙳ не вѣ́дый є҆́же глаго́лаше, ꙳ бл҃годѣ́телю многоми́лостиве.</p>
<p><red>Сла́ва, и҆ ны́нѣ, гла́съ и҃. Вѷзанті́ево:</red></p>
<p><red>П</red>оѧ́тъ хрⷭ҇то́съ петра̀, і҆а́кѡва и҆ і҆ѡа́нна, на го́рꙋ высокꙋ̀ є҆ди́ны, и҆ преѡбрази́сѧ предъ ни́ми: и҆ просвѣти́сѧ лицѐ є҆гѡ̀ ꙗ҆́кѡ со́лнце, ри̑зы же є҆гѡ̀ бы́ша бѣлы̀ ꙗ҆́кѡ свѣ́тъ: и҆ ꙗ҆ви́шасѧ мѡѷсе́й и҆ и҆лїа̀ съ ни́мъ глаго́люще, и҆ ѻ҆́блакъ свѣ́телъ ѡ҆сѣнѝ и҆̀хъ. и҆ сѐ гла́съ и҆зъ ѻ҆́блака глаго́лющъ: се́й є҆́сть сн҃ъ мо́й возлю́бленный, ѡ҆ не́мже благоволи́хъ, тогѡ̀ послꙋ́шайте.</p>
<p><red>Славосло́вїе вели́кое. И҆ ѿпꙋ́стъ.</red></p>
<p><red>На лїтꙋргі́и, а҆нтїфѡ́нъ а҃, гла́съ в҃. Сті́хъ а҃. Ѱало́мъ ѯ҃є:</red></p>
<p><red>В</red>оскли́кните гдⷭ҇еви всѧ̀ землѧ̀, по́йте же и҆́мени є҆гѡ̀, дади́те сла́вꙋ хвалѣ̀ є҆гѡ̀.</p>
<p><red>М</red>оли́твами бцⷣы, сп҃се, спасѝ на́съ.</p>
<p><red>Па́ки дрꙋгі́й ли́къ, то́йже сті́хъ:</red></p>
<p><red>В</red>оскли́кните гдⷭ҇еви всѧ̀ землѧ̀:</p>
<p><red>М</red>оли́твами бцⷣы, сп҃се, спасѝ на́съ.</p>
<p><red>И҆ па́ки а҃-й ли́къ, сті́хъ в҃-й. Ѱало́мъ ѻ҃ѕ:</red></p>
<p><red>Г</red>ла́съ гро́ма твоегѡ̀ въ колесѝ, ѡ҆свѣти́ша мѡ́лнїѧ <anchor type="page" number="162"/> твоѧ̀ вселе́ннꙋю, подви́жесѧ и҆ тре́петна бы́сть землѧ̀.</p>
<p><red>М</red>оли́твами бцⷣы, сп҃се, спасѝ на́съ.</p>
<p><red>Та́же, в҃-й ли́къ, сті́хъ г҃-й. Ѱало́мъ р҃г:</red></p>
<p><red>В</red>о и҆сповѣ́данїе и҆ въ велелѣ́потꙋ ѡ҆бле́клсѧ є҆сѝ, ѡ҆дѣѧ́йсѧ свѣ́томъ ꙗ҆́кѡ ри́зою.</p>
<p><red>М</red>оли́твами бцⷣы, сп҃се, спасѝ на́съ.</p>
<p><red>Сла́ва, и҆ ны́нѣ:</red></p>
<p><red>М</red>оли́твами бцⷣы, сп҃се, спасѝ на́съ.</p>
<p><red>А҆нтїфѡ́нъ в҃. Ѱало́мъ м҃з. Сті́хъ а҃:</red></p>
<p><red>Г</red>о́ры сїѡ́нскїѧ, ре́бра сѣ́верова, гра́дъ цр҃ѧ̀ вели́кагѡ.</p>
<p><red>С</red>паси́ ны, сн҃е бж҃їй, преѡбрази́выйсѧ на горѣ̀, пою́щыѧ тѝ: а҆ллилꙋ́їа.</p>
<p><red>Дрꙋгі́й ли́къ то́йже. Ѱало́мъ ѻ҃з. Сті́хъ в҃:</red></p>
<p><red>И҆</red> введѐ ѧ҆̀ въ го́рꙋ ст҃ы́ни своеѧ̀, го́рꙋ сїю̀, ю҆́же стѧжа̀ десни́ца є҆гѡ̀.</p>
<p><red>С</red>паси́ ны, сн҃е бж҃їй, преѡбрази́выйсѧ на горѣ̀:</p>
<p><red>Сті́хъ г҃: Г</red>о́рꙋ сїѡ́ню, ю҆́же возлюбѝ, и҆ созда̀ ꙗ҆́кѡ є҆диноро́га ст҃и́лище своѐ.</p>
<p><red>С</red>паси́ ны, сн҃е бж҃їй, преѡбрази́выйсѧ на горѣ̀:</p>
<p><red>Сла́ва, и҆ ны́нѣ: Є҆</red>диноро́дный сн҃е и҆ сло́ве:</p>
<p><red>А҆нтїфѡ́нъ г҃. Ѱало́мъ рк҃д: гла́съ з҃. Сті́хъ а҃:</red></p>
<p><red>Н</red>адѣ́ющїисѧ на гдⷭ҇а, ꙗ҆́кѡ гора̀ сїѡ́нъ, не подви́житсѧ во вѣ́къ.</p>
<p><red>Тропа́рь, гла́съ з҃:</red></p>
<p><red>П</red>реѡбрази́лсѧ є҆сѝ на горѣ̀, хрⷭ҇тѐ бж҃е, показа́вый ᲂу҆ч҃никѡ́мъ твои̑мъ сла́вꙋ твою̀, ꙗ҆́коже можа́хꙋ: да возсїѧ́етъ и҆ на́мъ грѣ̑шнымъ свѣ́тъ тво́й присносꙋ́щный, моли́твами бцⷣы, свѣтода́вче, сла́ва тебѣ̀.</p>
<p><red>Сті́хъ в҃: Г</red>о́ры ѻ҆́крестъ є҆гѡ̀ и҆ гдⷭ҇ь ѻ҆́крестъ люде́й свои́хъ ѿ ны́нѣ и҆ до вѣ́ка.</p>
<p><red>Тропа́рь: П</red>реѡбрази́лсѧ є҆сѝ на горѣ̀: <anchor type="page" number="163"/></p>
<p><red>Ѱало́мъ д҃ї. Сті́хъ г҃:</red></p>
<p><red>Г</red>дⷭ҇и, кто̀ ѡ҆бита́етъ въ жили́щи твое́мъ; и҆лѝ кто̀ всели́тсѧ во ст҃ꙋ́ю го́рꙋ твою̀;</p>
<p><red>Тропа́рь: П</red>реѡбрази́лсѧ є҆сѝ на горѣ̀:</p>
<p><red>Ѱало́мъ к҃г. Сті́хъ д҃:</red></p>
<p><red>К</red>то̀ взы́детъ на го́рꙋ гдⷭ҇ню; и҆лѝ кто̀ ста́нетъ на мѣ́стѣ ст҃ѣ́мъ є҆гѡ̀;</p>
<p><red>Тропа́рь: П</red>реѡбрази́лсѧ є҆сѝ на горѣ̀:</p>
<p><red>Вхо́дное:</red></p>
<p><red>Г</red>дⷭ҇и, послѝ свѣ́тъ тво́й, и҆ и҆́стинꙋ твою̀, та́ мѧ наста́виста, и҆ введо́ста мѧ̀ въ го́рꙋ ст҃ꙋ́ю твою̀.</p>
<p><red>Тропа́рь: П</red>реѡбрази́лсѧ є҆сѝ на горѣ̀:</p>
<p><red>Сла́ва, и҆ ны́нѣ, конда́къ, гла́съ то́йже:</red></p>
<p><red>Н</red>а горѣ̀ преѡбрази́лсѧ є҆сѝ, и҆ ꙗ҆́коже вмѣща́хꙋ ᲂу҆ченицы̀ твоѝ, сла́вꙋ твою̀, хрⷭ҇тѐ бж҃е, ви́дѣша: да є҆гда́ тѧ ᲂу҆́зрѧтъ распина́ема, страда́нїе ᲂу҆́бѡ ᲂу҆разꙋмѣ́ютъ во́льное, мі́рови же проповѣ́дѧтъ, ꙗ҆́кѡ ты̀ є҆сѝ вои́стиннꙋ ѻ҆́ч҃ее сїѧ́нїе.</p>
<p><red>Трист҃о́е: Прокі́менъ, гла́съ д҃. Ꙗ҆́</red>кѡ возвели́чишасѧ дѣла̀ твоѧ̑, гдⷭ҇и, всѧ̑ премꙋ́дростїю сотвори́лъ є҆сѝ. <red>Сті́хъ: Б</red>лагословѝ, дꙋшѐ моѧ̀, гдⷭ҇а, гдⷭ҇и бж҃е мо́й возвели́чилсѧ є҆сѝ ѕѣлѡ̀. <red>А҆пⷭ҇лъ, петро́ва посла́нїѧ, зача́ло ѯ҃є. А҆ллилꙋ́їа, гла́съ и҃: Т</red>воѧ̑ сꙋ́ть нб҃са̀, и҆ твоѧ̀ є҆́сть землѧ̀. <red>Сті́хъ: Б</red>лаже́ни лю́дїе вѣ́дꙋщїи воскликнове́нїе. <red>Є҆ѵⷢ҇лїе матѳе́а, зача́ло ѻ҃. За Д</red>осто́йно, <red>і҆рмо́съ: Р</red>жⷭ҇тво̀ твоѐ нетлѣ́нно ꙗ҆ви́сѧ: <red>И҆ до ѿда́нїѧ. Прича́стенъ: Г</red>дⷭ҇и, во свѣ́тѣ лица̀ твоегѡ̀ по́йдемъ, и҆ ѡ҆ и҆́мени твое́мъ возра́дꙋемсѧ во вѣ́ки.</p>
<p><red>На трапе́зѣ же разрѣша́емъ на ры́бꙋ, и҆ є҆ле́й, и҆ вїно̀, а҆́ще среда̀ и҆лѝ пѧто́къ.</red></p>
<p><red>Подоба́етъ вѣ́дати: Ꙗ҆́</red>кѡ преда́нїе и҆́мамы ѿ ст҃ы́хъ ѻ҆тє́цъ, ѿ сп҃си́тельнагѡ сегѡ̀ пра́здника преѡбраже́нїѧ снѣда́ти гро́здїе, <anchor type="page" number="164"/> и҆дѣ́же ѡ҆брѣта́етсѧ, благослове́нїе прїе́мше ѿ і҆ере́а, принесе́нꙋ бы́вшꙋ гро́здїю въ це́рковь, и҆ по а҆нафѡ́рѣ раздробле́нꙋ.</p>
<p><red>Г</red>лаго́летсѧ же сїѧ̀ моли́тва на благослове́нїе гро́здїѧ, ѿ ст҃и́телѧ и҆лѝ ѿ і҆ере́а:</p>
<p><red>Б</red>ж҃е сп҃си́телю на́шъ, благоволи́вый вїногра́дъ нарещѝ є҆диноро́днаго твоего̀ сн҃а, гдⷭ҇а бг҃а и҆ сп҃са на́шего і҆и҃са хрⷭ҇та̀, и҆ тѣ́мъ пло́дъ безсме́ртїѧ на́мъ дарова̀: са́мъ и҆ ны́нѣ пло́дный се́й вїногра́дъ благословѝ, и҆ на́съ рабы̑ твоѧ̑ вкꙋша́ющыѧ ѿ негѡ̀, и҆́стиннагѡ вїногра́да прича́стники сотворѝ. неврежде́ннꙋ жи́знь на́шꙋ сохранѝ, и҆ ми́ръ на́мъ всегда̀ да́рꙋй. и҆ вѣ́чными твои́ми неѿе́млемыми дарова̑нїи жи́знь на́шꙋ ᲂу҆красѝ, моли́твами пречⷭ҇тыѧ влⷣчцы на́шеѧ бцⷣы и҆ приснодв҃ы марі́и, и҆ всѣ́хъ твои́хъ ст҃ы́хъ ѿ вѣ́ка тебѣ̀ бл҃гоꙋгоди́вшихъ: ꙗ҆́кѡ бл҃гъ и҆ чл҃колю́бецъ бг҃ъ є҆сѝ, и҆ тебѣ̀ сла́вꙋ возсыла́емъ безнача́льномꙋ ѻ҆ц҃ꙋ̀, со є҆диноро́днымъ твои́мъ сн҃омъ, и҆ съ прест҃ы́мъ и҆ бл҃ги́мъ и҆ животворѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ, а҆ми́нь.</p>
<p><red>Внима́й: Ꙗ҆́</red>кѡ а҆́ще кто̀ ѿ бра́тїи снѣ́сть гро́здїе пре́жде сицева́гѡ пра́здника: то̀ преслꙋша́нїѧ запреще́нїе да прїи́метъ, и҆ да не вкꙋ́ситъ гро́здїе чрезъ ве́сь а҆́ѵгꙋстъ мѣ́сѧцъ, ꙗ҆́кѡ заповѣ́данный ᲂу҆ста́въ презрѣ́въ: ꙗ҆́кѡ да ѿ сегѡ̀ навы́кнꙋтъ и҆ про́чїи повинова́тисѧ ᲂу҆ста́вꙋ ст҃ы́хъ ѻ҆тє́цъ.</p>
<p><red>С</red>їе́ же запреще́нїе да быва́етъ и҆ блюдꙋ́щымъ вїногра́ды бра́тїи. Гро́здїю же на трапе́зѣ по пра́здницѣ се́мъ три́жды въ недѣ́лю подоба́етъ предлага́тисѧ бра́тїи: си́рѣчь въ понедѣ́льникъ, въ сре́дꙋ, въ пѧто́къ, да вкꙋша́ютъ бра́тїѧ.</p>
<p><red>С</red>е́й ᲂу҆ста́въ быва́етъ и҆ на смо́квахъ, и҆ надъ про́чими ѻ҆вощьмѝ: ꙗ҆́вѣ, ꙗ҆́кѡ времена̀ и҆́хъ ко́е когда̀ приспѣ́етъ.</p>
<p><red>С</red>їѧ̑ же глаго́лемъ кромѣ̀ приноси́мыхъ блюдꙋ́щымъ смѡ́кви и҆ раздає́мымъ: снѣда́ютъ бо сїѧ̑.</p>
<footer/>
</document>
