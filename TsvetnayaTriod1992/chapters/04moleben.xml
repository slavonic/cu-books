<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="folio" number="11" label="а҃і"/>
<p><red>Подоба́етъ вѣ́дати, ка́кѡ пое́тсѧ моле́бенъ на ст҃ꙋ́ю па́схꙋ.</red></p>
<p><red>І҆ере́й глаго́летъ:</red> <red>Б</red>л҃гослове́нъ бг҃ъ на́шъ: <red>И҆ мы̀:</red> <red>А҆</red>ми́нь. <red>Та́же і҆ере́й:</red> <red>Х</red>рⷭ҇то́съ воскре́се: <red>три́жды. Та́же,</red> <red>Х</red>рⷭ҇то́съ воскре́се, <red>три́жды, на ли́ки, ꙗ҆́коже пред̾из̾ѧви́сѧ въ нача́лѣ ᲂу҆́трени. По Сла́ва и҆ ны́нѣ: І҆ере́й глаго́летъ:</red> <red>Х</red>рⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ. <red>Мы́ же: И҆</red> сꙋ́щымъ во гробѣ́хъ живо́тъ дарова́въ. <red>Та́же, Сла́ва, и҆ ны́нѣ: Ѵ҆пакоѝ:</red> <red>П</red>редвари́вшыѧ ᲂу҆́тро: <red>А҆́ще ли хо́щеши приложи́ти канѡ́нъ ко́егѡ ст҃а́гѡ. И҆ глаго́ли пре́жде тропа́рь ст҃а́гѡ, є҆ди́ножды. Сла́ва, и҆ ны́нѣ:</red> <red>П</red>редвари́вшыѧ ᲂу҆́тро: <red>Посе́мъ канѡ́нъ па́схи, со і҆рмосо́мъ на ѕ҃. Припѣ́въ:</red> <red>Х</red>рⷭ҇то́съ воскре́се: <red>И҆ ст҃а́гѡ, а҆́ще бꙋ́детъ, на д҃. Катава́сїа. По г҃-й, и҆ ѕ҃-й пѣ́сни:</red> <red>С</red>пасѝ ѿ бѣ́дъ: <red>По ѕ҃-й пѣ́сни, конда́къ и҆ і҆́косъ па́схи. Та́же прокі́менъ, гла́съ и҃:</red> <red>С</red>е́й де́нь, є҆го́же сотворѝ гдⷭ҇ь, возра́дꙋемсѧ и҆ возвесели́мсѧ во́нь. <red>Сті́хъ:</red> <red>И҆</red>сповѣ́дайтесѧ гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀. <red>Та́же ст҃а́гѡ</red> <anchor type="folio" number="11v" label="а҃і ѡ҆б."/> <red>прокі́менъ. Є҆ѵⷢ҇лїе лꙋкѝ, зача́ло рд҃і. Пото́мъ ст҃а́гѡ. По ѳ҃-й пѣ́сни, за</red> <red>Д</red>осто́йно є҆́сть: <red>і҆рмо́съ:</red> <red>С</red>вѣти́сѧ, свѣти́сѧ: <red>Та́же,</red> <red>Х</red>рⷭ҇то́съ воскре́се: <red>три́жды. Посе́мъ ѵ҆пакоѝ:</red> <red>П</red>редвари́вшыѧ ᲂу҆́тро: <red>Сла́ва: тропа́рь ст҃а́гѡ: И҆ ны́нѣ: конда́къ:</red> <red>А҆́</red>ще и҆ во гро́бъ: <red>Та́же є҆ктенїа̀:</red> <red>П</red>оми́лꙋй на́съ бж҃е: <red>Посе́мъ і҆ере́й глаго́летъ:</red> <red>П</red>ремꙋ́дрость. <red>Мы́ же,</red> <red>Х</red>рⷭ҇то́съ воскре́се: <red>три́жды. Та́же і҆ере́й, вмѣ́стѡ,</red> <red>С</red>ла́ва тебѣ̀ хрⷭ҇тѐ бж҃е: <red>Х</red>рⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ. <red>И҆ мы̀: И҆</red> сꙋ́щымъ во гробѣ́хъ живо́тъ дарова́въ. <red>И҆ ѿпꙋ́стъ со крⷭ҇то́мъ глаго́летъ си́це:</red> <red>Х</red>рⷭ҇то́съ воскресы́й и҆з̾ ме́ртвыхъ: <red>и҆ прѡ́чаѧ, ꙗ҆́кѡ предписа́сѧ въ концѣ̀ ᲂу҆́трени. Посе́мъ возглаша́етъ:</red> <red>Х</red>рⷭ҇то́съ воскре́се. <red>три́жды. Мы́ же ѿвѣща́емъ:</red> <red>В</red>ои́стиннꙋ воскре́се. <red>три́жды. И҆ па́ки пое́мъ:</red> <red>Х</red>рⷭ҇то́съ воскре́се: <red>три́жды. Та́же,</red> <red>Г</red>дⷭ҇и поми́лꙋй. <red>три́жды, съ пѣ́нїемъ.</red></p>
<footer/>
</document>
