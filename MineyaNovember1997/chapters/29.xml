<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="609"/>
<p><red>Мѣ́сѧца тогѡ́же въ к҃ѳ-й де́нь.</red></p>
<p><red>Ст҃а́гѡ мꙋ́ченика парамо́на:</red></p>
<p><red>И҆ ст҃а́гѡ мꙋ́ченика фїлꙋме́на:</red></p>
<p><red>И҆ прпⷣбнагѡ а҆ка́кїа, и҆́же въ лѣ́ствицѣ свидѣ́тельствованнагѡ.</red></p>
<p><red>На</red> <red>Г</red>дⷭ҇и, воззва́хъ, <red>стїхи̑ры мꙋ́ченика г҃, гла́съ д҃.</red></p>
<p><red>Подо́бенъ:</red> <red>З</red>ва́нный свы́ше:</p>
<p><red>С</red>вѣтоѧвле́нїемъ ꙗ҆́вѣ ѡ҆зарѧ́емь, ꙳ всеблаже́нне парамо́не, ꙳ бжⷭ҇твеннагѡ дх҃а, ꙳ тмꙋ̀ глꙋбоча́йшꙋю до конца̀ ꙳ возненави́дѣлъ є҆сѝ многобо́жїѧ, ꙳ и҆ прише́лъ є҆сѝ благоключи́мное вре́мѧ прїе́мъ, всеблаже́нне, ꙳ къ предлежа́щымъ страда́нїємъ доблемꙋ́дреннѡ, ꙳ и҆ побѣдоно́сецъ ꙗ҆́вльсѧ, ꙳ низложи́лъ є҆сѝ го́рдаго и҆ ра́тника всѣ́хъ земны́хъ, ꙳ велича́ѧ хрⷭ҇та̀. ꙳ є҆го́же молѝ, ꙳ спастѝ и҆ просвѣти́ти дꙋ́шы на́шѧ.</p>
<p><red>З</red>а всѣ́хъ бг҃а и҆ цр҃ѧ̀, ꙳ мно́жество многочи́сленное, ꙳ закала́емое разꙋмѣ́въ, парамо́не, ꙳ бжⷭ҇твенною ре́вностїю разже́глсѧ є҆сѝ, ꙳ и҆ возопи́лъ є҆сѝ: хрⷭ҇то́въ ра́бъ и҆́скреннїй є҆́смь всегда̀, ꙳ разꙋмѣ́йте, пребеззако́ннїи мꙋчи́тели, ꙳ ꙗ҆́кѡ бо а҆́гнецъ неѕло́бивъ закла́тисѧ, ꙳ сѐ ны́нѣ самозва́нъ прїидо́хъ. ꙳ не пецы́тесѧ ᲂу҆̀бо: ꙳ же́ртва прїѧ́тна ꙳ пожре́нномꙋ пло́тїю, ꙳ менє̀ ра́ди во́льнѡ, ꙳ бы́ти понꙋжда́юсѧ.</p>
<p><red>С</red>едмочи́сленною чествꙋ́емь десѧти́цею, ꙳ трегꙋ́бнѡ же честны́й, ꙳ со́тницею ли́къ страда́льцєвъ, ꙳ многобо́жнꙋю низложи́лъ є҆сѝ ле́сть ꙳ пребеззако́ннꙋющихъ вѣ́рою: ꙳ съ ни́миже вѣнча́лсѧ є҆сѝ подвиза́всѧ доблемꙋ́дреннѡ, <anchor type="page" number="610"/> парамо́не, ꙳ и҆ ликѡ́мъ безтѣле́сныхъ ꙳ ра́дꙋѧсѧ сочи́слилсѧ є҆сѝ. ꙳ съ ни́миже моли́сѧ, ꙳ всѧ́кїѧ ско́рби и҆ напа́стей ꙳ и҆зба́витисѧ на́мъ, ꙳ тѧ̀ чтꙋ́щымъ и҆ при́снѡ блажа́щымъ.</p>
<p><red>А҆́ще и҆зво́литъ настоѧ́тель пѣ́ти а҆ллилꙋ́їа, да пое́тъ сі́и стїхи̑ры бцⷣѣ пре́жде, гла́съ и҆ подо́бенъ то́йже:</red></p>
<p><red>И҆</red>зъ безнача́льна ѻ҆ц҃а̀, ꙳ сн҃ъ безлѣ́тнѡ, ꙳ снизхожде́нїѧ ра́ди и҆ спасе́нїѧ человѣ́кѡвъ, ꙳ бг҃ъ человѣ́къ бы́сть, ꙳ да пода́стъ первозда́нномꙋ ны́нѣ ра́й: ꙳ тогда̀ и҆ всѐ є҆стество̀ и҆зба́витсѧ ꙳ ѿ пре́лести ѕмі́евы, ꙳ и҆ ѻ҆́бразъ па́дшїй спасе́тъ, ꙳ ꙗ҆́кѡ благопремѣни́тель: ꙳ ѿѻнꙋ́дꙋже мт҃рь содѣ́ла ꙳ невѣсторо́дицꙋ чи́стꙋ, ꙗ҆́кѡ нескве́рнꙋ: ꙳ ю҆́же ꙗ҆́кѡ а҆гкѵ́рꙋ всѝ ꙳ и҆ приста́нище ᲂу҆блажа́емъ.</p>
<p><red>В</red>оплоще́нна созда́телѧ всѣ́хъ ꙳ и҆мѣ́ла є҆сѝ во ᲂу҆тро́бѣ твое́й, бг҃облаже́ннаѧ, ꙳ воѡбрази́вшаго человѣ́ка, ꙳ пре́жде па́дшаго престꙋпле́нїемъ ѕмїи́нымъ: ꙳ бг҃а бо родила̀ є҆сѝ ꙳ пло́тїю несказа́ннѡ на́мъ, ꙳ и҆ и҆зъ тлѣ́нїѧ свободи́ла є҆сѝ ꙳ є҆стество̀ всѐ ѡ҆бветша́вшее ꙳ ржⷭ҇тво́мъ твои́мъ. ꙳ тѣ́мже пое́мъ и҆ сла́вимъ ꙳ твою̀ благода́ть, дв҃о безневѣ́стнаѧ, ꙳ моли́тисѧ не преста́й, ꙳ спасти́сѧ дꙋша́мъ на́шымъ.</p>
<p><red>Д</red>а твоеѧ̀ всѣ̑мъ мно́жество ми́лости ꙳ и҆ бла́гости ѿкры́еши на́мъ ꙳ неѡпредѣли́мꙋю пꙋчи́нꙋ, ꙳ грѣхѝ рабѡ́въ твои́хъ всѧ̑ загла́ди: ꙳ и҆́маши бо, всенепоро́чнаѧ ꙳ ꙗ҆́кѡ мт҃и сꙋ́щи бж҃їѧ, ꙳ вла́сть созда́нїѧ, ꙳ и҆ во́диши всѧ̑, ꙳ ꙗ҆́кѡ хо́щеши, си́лою твое́ю: ꙳ и҆́бо бл҃года́ть дх҃а ст҃а́гѡ, ꙳ ꙗ҆́вѣ все́льшаѧсѧ въ тѧ̀, ꙳ содѣ́йствꙋетъ тѝ во все́мъ при́снѡ, ꙳ всеблаже́ннѣйшаѧ.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>И҆́</red>же со ѻ҆ц҃е́мъ ꙳ и҆ дх҃омъ славосло́вимый сн҃ъ, ꙳ въ вы́шнихъ ѿ серафі́мѡвъ, ꙳ первозда́ннаго па́ки ѡ҆бнови́ти хотѧ̀, ꙳ всего̀ себѐ и҆стощѝ неизрече́ннѡ, ꙳ во ᲂу҆тро́бѣ твое́й, бцⷣе всепѣ́таѧ: ꙳ и҆ и҆зъ тебє̀ возсїѧ́вый, ꙳ <anchor type="page" number="611"/> просвѣтѝ ве́сь мі́ръ бжⷭ҇тво́мъ, ꙳ и҆зба́вивый ѿ і҆дѡлонеи́стовства, ꙳ собо́ю ѡ҆божи́вый, ꙳ на нб҃са̀ возведѐ человѣ́чество, ꙳ хрⷭ҇то́съ бг҃ъ ꙳ и҆ сп҃съ дꙋ́шъ на́шихъ.</p>
<p><red>Крⷭ҇тобг҃оро́диченъ. Подо́бенъ то́йже:</red></p>
<p><red>Н</red>е рыда́й менє̀, мт҃и, ꙳ зрѧ́щи на дре́вѣ ꙳ повѣ́шена твоего̀ сн҃а и҆ бг҃а, ꙳ и҆́же на вода́хъ повѣ́сившаго зе́млю неѡдержи́мѡ, ꙳ и҆ всю̀ тва́рь созда́вшаго: ꙳ и҆́бо воскреснꙋ̀ и҆ просла́влюсѧ, ꙳ и҆ а҆́дова ца̑рствїѧ сокрꙋшꙋ̀ крѣ́постїю, ꙳ и҆ погꙋблю̀ тогѡ̀ си́лꙋ, ꙳ и҆ свѧ̑занныѧ и҆зба́влю ꙳ ѡ҆ ѕлодѣ́йства є҆гѡ̀, ꙳ ꙗ҆́кѡ бл҃гоꙋтро́бенъ, ꙳ и҆ ѻ҆ц҃ꙋ̀ моемꙋ̀ приведꙋ̀, ꙳ ꙗ҆́кѡ чл҃вѣколю́бецъ.</p>
<p><red>На стїхо́внѣ ѻ҆ктѡ́иха.</red></p>
<p><red>Прпⷣбнагѡ а҆ка́кїа слꙋ́жба пое́тсѧ на повече́рїи.</red></p>
<p><red>Канѡ́нъ, є҆гѡ́же краегране́сїе:</red></p>
<p><red>А҆</red>ка́кїа, и҆збра́ннаго послꙋ́шателѧ, пѣ́сньми пою̀. <red>Ѳеофа́нъ:</red></p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>М</red>о́рѧ чермнꙋ́ю пꙋчи́нꙋ невла́жными стопа́ми дре́внїй пѣшеше́ствовавъ і҆и҃ль, крестоѻбра́зными мѡѷсе́овыма рꙋка́ма а҆мали́ковꙋ си́лꙋ въ пꙋсты́ни побѣди́лъ є҆́сть.</p>
<p><red>Н</red>еѕло́бнымъ нра́вомъ ѡ҆бло́жсѧ, благоѻбра́знꙋю добродѣ́телей стѧжа́лъ є҆сѝ добро́тꙋ, хрⷭ҇то́вꙋ во́льномꙋ послꙋша́нїю подо́бѧсѧ, да́же до сме́рти, всебл҃же́нне.</p>
<p><red>Ѕ</red>ло́бы ѡ҆брѣта́телѧ посрами́лъ є҆сѝ безѕло́бїемъ свои́мъ: терпѣ́нїемъ же, ѻ҆́ч҃е, и҆скꙋше́нїй, тогѡ̀ го́рдꙋю и҆ вознесе́ннꙋю враждꙋ̀, къ землѝ, всеблаже́нне, смири́лъ є҆сѝ.</p>
<p><red>В</red>оздержа́нїемъ терпѣли́внымъ, прпⷣбне, пред̾ѡбꙋча́ѧсѧ и҆ страсте́й ѿсѣка́ѧ нача̑ла, безстра́стїѧ ѻ҆де́ждею <anchor type="page" number="612"/> ᲂу҆краси́лсѧ є҆сѝ по́слѣжде, благода́тїю бжⷭ҇твенною покрыва́емь.</p>
<p><red>Оу҆</red>крѣпи́въ дꙋше́вное ᲂу҆строе́нїе терпѣ́нїемъ тве́рдымъ и҆ до́блимъ, всеблаже́нне, по́мысломъ, по всѧ̑ дни̑ терпѣ́лъ є҆сѝ мч҃ническїй по́двигъ, и҆ вѣне́чникъ показа́лсѧ є҆сѝ.</p>
<p><red>Бг҃оро́диченъ:</red></p>
<p><red>К</red>рѣ́пость твори́тельна и҆ пѣ́нїе, бг҃ъ и҆ гдⷭ҇ь, и҆́же на́съ ра́ди и҆зъ тебє̀ воплоще́йсѧ и҆ рожде́йсѧ, прⷪ҇ро́чески ꙗ҆́коже и҆са́їа, пречⷭ҇таѧ, благовѣстѝ.</p>
<p><red>Пѣ́снь г҃. І҆рмо́съ:</red></p>
<p><red>В</red>есели́тсѧ ѡ҆ тебѣ̀ цр҃ковь твоѧ̀, хрⷭ҇тѐ, зовꙋ́щи: ты̀ моѧ̀ крѣ́пость, гдⷭ҇и, и҆ прибѣ́жище и҆ ᲂу҆твержде́нїе.</p>
<p><red>В</red>сего̀ тебѐ сама́го творцꙋ̀ твоемꙋ̀ и҆ бг҃ꙋ, прпⷣбне, возложи́въ, терпѣ́лъ є҆сѝ томи́тельное и҆зничтоже́нїе.</p>
<p><red>З</red>ако́ннѡ страда́льческое терпѣ́нїе, возде́ржниче, показа́лъ є҆сѝ на землѝ: тѣ́мже тебѣ̀ нбⷭ҇ное весе́лїе даде́сѧ.</p>
<p><red>С</red>мире́нїе и҆́стинно, долготерпѣ́нїе ѻ҆па́снѡ держа́лъ є҆сѝ, терпѣ́нїе, воздержа́нїе съ послꙋша́нїемъ, преблаже́нне.</p>
<p><red>Бг҃оро́диченъ:</red></p>
<p><red>В</red>сѣ́хъ содѣ́тель зи́ждетсѧ, на́съ ра́ди, пречⷭ҇таѧ, пло́ть прїе́мь ѡ҆дꙋшевле́ннꙋ, и҆зъ тебє̀, прест҃а́ѧ бг҃оневѣ́сто.</p>
<p><red>Пѣ́снь д҃. І҆рмо́съ:</red></p>
<p><red>В</red>ознесе́на тѧ̀ ви́дѣвши цр҃ковь на крⷭ҇тѣ̀, сл҃нце пра́ведное, ста̀ въ чи́нѣ свое́мъ, досто́йнѡ взыва́ющи: сла́ва си́лѣ твое́й, гдⷭ҇и.</p>
<p><red>Оу҆</red>мертви́въ, ѻ҆́ч҃е, мꙋ́дрость пло́ти твоеѧ̀, твою̀ дꙋ́шꙋ ѡ҆живи́лъ є҆сѝ, и҆ пра́вды вѣне́цъ прїѧ́лъ є҆сѝ, зовы́й а҆ка́кїе: сла́ва си́лѣ твое́й, гдⷭ҇и.</p>
<p><red>П</red>о́двиги до́лги прїе́млѧ, и҆́же по всѧ̑ дни̑ терпѣли́вное пока́зывалъ є҆сѝ сопротивле́нїе, ѻ҆́ч҃е. тѣ́мже по сме́рти, ꙗ҆́кѡ жи́въ, возопи́лъ є҆сѝ: сла́ва си́лѣ твое́й, гдⷭ҇и.</p>
<p><red>Т</red>ве́рдымъ ᲂу҆мо́мъ томлє́нїѧ за хрⷭ҇та̀ претерпѣ́лъ є҆сѝ, а҆ка́кїе блаже́нне, сего̀ помышлѧ́ѧ на крⷭ҇тѣ̀ пригвожде́на, за спасе́нїе ро́да на́шегѡ. <anchor type="page" number="613"/></p>
<p><red>Бг҃оро́диченъ:</red></p>
<p><red>Ч</red>истѣ́йши є҆сѝ нб҃съ и҆ мы́сленныхъ си́лъ, ꙗ҆́кѡ си́хъ зижди́телѧ, пречⷭ҇таѧ, ро́ждши. тѣ́мже тѝ зове́мъ: ра́дꙋйсѧ, бцⷣе всепѣ́таѧ.</p>
<p><red>Пѣ́снь є҃. І҆рмо́съ:</red></p>
<p><red>Т</red>ы̀, гдⷭ҇и, мо́й, свѣ́тъ въ мі́ръ прише́лъ є҆сѝ, свѣ́тъ ст҃ы́й, ѡ҆браща́ѧй и҆зъ мра́чна невѣ́дѣнїѧ, вѣ́рою воспѣва́ющыѧ тѧ̀.</p>
<p><red>Т</red>ы̀, прпⷣбне, ꙗ҆́звами мꙋ́жески ᲂу҆ранѧ́емь, и҆ бїє́нїи по всѧ̑ дни̑ терпѧ̀ крѣ́пкѡ, прпⷣбнѡ почи́лъ є҆сѝ.</p>
<p><red>Т</red>ече́нїе до́брое сконча́въ, а҆ка́кїе неѕло́бный, и҆ трꙋдѡ́въ свобо́дный и҆ болѣ́зней воспрїѧ́лъ є҆сѝ поко́й.</p>
<p><red>Оу҆́</red>мъ тво́й чи́стымъ по́мысломъ ѡ҆кормлѧ́емь, а҆ка́кїе бг҃оно́се, къ вино́вномꙋ всѣ́хъ благополꙋ́чнѡ ᲂу҆стреми́сѧ.</p>
<p><red>Бг҃оро́диченъ:</red></p>
<p><red>Н</red>и а҆́гг҃льскїй ᲂу҆́мъ, ни человѣ́чь мо́жетъ ржⷭ҇тво̀ твоѐ сказа́ти: превосхо́дитъ бо всѧ́ко постиже́нїе ра́зꙋма.</p>
<p><red>Пѣ́снь ѕ҃. І҆рмо́съ:</red></p>
<p><red>П</red>ожрꙋ́ ти со гла́сомъ хвале́нїѧ, гдⷭ҇и, цр҃ковь вопїе́тъ тѝ, ѿ бѣсо́вскїѧ кро́ве ѡ҆чи́щшисѧ, ра́ди ми́лости ѿ ре́бръ твои́хъ и҆сте́кшею кро́вїю.</p>
<p><red>Оу҆</red>снꙋ́лъ є҆сѝ блаже́ннымъ сно́мъ, блаже́нне, и҆ по сме́рти ꙗ҆ви́сѧ послꙋ́шаѧ, ѻ҆́ч҃е, вопроша́ющихъ, ꙗ҆́кѡ не ᲂу҆мира́етъ послꙋша́нїе и҆мѣ́ѧй.</p>
<p><red>С</red>конча́въ дѡ́брыѧ по́двиги, тезоимени́те, нетлѣ́ннагѡ, бг҃омꙋ́дре, сподо́билсѧ вои́стиннꙋ безсме́ртїѧ, и҆дѣ́же ра́дꙋѧсѧ вѣнцы̀ побѣ́ды воспрїѧ́лъ є҆сѝ.</p>
<p><red>Б</red>жⷭ҇твенное и҆ до́брое и҆ бг҃оꙋго́дное воздержа́нїе житїѧ̀ твоегѡ̀, блаже́нне, мнѡ́гїѧ ᲂу҆твержда́етъ бжⷭ҇твеннымъ стра́хомъ и҆ жела́нїемъ бла̑гъ бꙋ́дꙋщихъ, а҆ка́кїе.</p>
<p><red>Бг҃оро́диченъ:</red></p>
<p><red>В</red>ои́стиннꙋ бцⷣꙋ тѧ̀ вѣ́рою сла́вимъ, ꙗ҆́кѡ бг҃а <anchor type="page" number="614"/> заче́ншꙋю, и҆ ро́ждшꙋю сего̀ неискꙋсобра́чнѡ, соеди́ншасѧ и҆зъ тебє̀ прїѧ́тныѧ ст҃ы́мъ хра́момъ.</p>
<p><red>Сѣда́ленъ, гла́съ д҃. Подо́бенъ:</red> <red>С</red>ко́рѡ предварѝ:</p>
<p><red>С</red>вѣ́тлостїю вѣ́ры и҆ дѣ́тельнымъ свѣ́томъ, ꙗ҆ви́лсѧ є҆сѝ равноа́гг҃ленъ на землѝ, вои́стиннꙋ, а҆ка́кїе всемꙋ́дре. показа́лъ є҆сѝ мꙋ́жески крѣ́пкое ᲂу҆ма̀ твоегѡ̀, сокрꙋши́лъ є҆сѝ напа̑данїѧ страсте́й посто́мъ: тѣ́мже и҆ по кончи́нѣ, ꙗ҆́кѡ жи́въ ꙗ҆ви́лсѧ є҆сѝ, непобѣди́ме.</p>
<p><red>Пѣ́снь з҃. І҆рмо́съ:</red></p>
<p><red>В</red>ъ пе́щи а҆враа́мстїи ѻ҆́троцы персі́дстѣй, любо́вїю благоче́стїѧ па́че, не́жели пла́менемъ ѡ҆палѧ́еми, взыва́хꙋ: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>В</red>сѣ́мъ жела́нїемъ влⷣцѣ и҆ды́й, доса̑ды и҆ безчє́стїѧ, прпⷣбне, и҆ ꙗ҆́звы терпѧ̀, взыва́лъ є҆сѝ: благослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>П</red>о́мыслъ тво́й влⷣчнїѧ помышлѧ́ѧ стрⷭ҇ти и҆ распѧ́тїе, и҆ сме́рти поꙋча́ѧсѧ, ᲂу҆ранѧ́емь пѣ́лъ є҆сѝ: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>М</red>е́ртвъ во гро́бѣ, по зако́нꙋ ᲂу҆мира́ющихъ лежа̀ безъ дыха́нїѧ, глаго́лющемꙋ вѣща́еши па́че є҆стества̀, ꙗ҆́кѡ не ᲂу҆́мерлъ є҆́смь, взыва́еши: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>Бг҃оро́диченъ:</red></p>
<p><red>Оу҆</red>ме́ршыѧ, и҆́мже, дв҃о, держи́ми бѣ́хомъ зако́номъ, жи́знь ро́ждши и҆́стиннꙋю, возста́вила є҆сѝ зовꙋ́щыѧ: бл҃гослове́на ты̀ въ жена́хъ, всенепоро́чнаѧ влⷣчце.</p>
<p><red>Пѣ́снь и҃. І҆рмо́съ:</red></p>
<p><red>Р</red>ꙋ́цѣ распросте́ръ данїи́лъ, львѡ́въ зїѧ̑нїѧ въ ро́вѣ затчѐ, ѻ҆́гненнꙋю же си́лꙋ ᲂу҆гаси́ша, добродѣ́телїю препоѧ́савшесѧ, благоче́стїѧ рачи́тели ѻ҆́троцы, взыва́юще: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>К</red>рѣ́пкимъ воздержа́нїемъ, бг҃ꙋ тебѣ̀ бы́сть смѣси́тисѧ, <anchor type="page" number="615"/> прпⷣбне, ᲂу҆́зъ тѣ́ла разрѣ́шшꙋсѧ, и҆ пло́ть и҆знꙋри́вшꙋ, и҆ видѣ́нїемъ дѣ́тельнымъ, ѻ҆́ч҃е, зовы́й: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>С</red>ъ мꙋ́чєники хрⷭ҇то́вы сочета́емь и҆ вчинѧ́емь, непреста́ннѡ, прпⷣбне, поѧ̀ чл҃вѣколю́бца, и҆ молѧ́сѧ ѡ҆ на́съ, восхвалѧ́ющихъ тѧ̀ и҆ вопїю́щихъ: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>П</red>острада́въ зако́ннѡ на землѝ, нбⷭ҇ный ѡ҆брѣ́лъ є҆сѝ поко́й, ра́дꙋѧсѧ, прпⷣбне, со ст҃ы́ми, и҆ соприча́стникъ весе́лїѧ и҆ ра́дости и҆́хъ бы́въ, и҆ взыва́ѧ: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Бг҃оро́диченъ:</red></p>
<p><red>В</red>оплоща́етсѧ безпло́тный пре́жде, содѣ́тель зи́ждетсѧ и҆зъ тебє̀, всенепоро́чнаѧ: и҆́бо въ пречⷭ҇таѧ ложесна̀ твоѧ̑ вше́дъ непостижи́мый, ѡ҆писа́нїемъ плотски́мъ хотѧ̀ ѡ҆б̾ѧ́тисѧ. тѣ́мже вси́ тѧ благослови́мъ, марі́е бг҃оневѣ́сто.</p>
<p><red>Пѣ́снь ѳ҃. І҆рмо́съ:</red></p>
<p><red>К</red>а́мень нерꙋкосѣ́чный ѿ несѣко́мыѧ горы̀ тебє̀, дв҃о, краеꙋго́льный ѿсѣче́сѧ, хрⷭ҇то́съ, совокꙋпи́вый разстоѧ̑щаѧсѧ є҆стєства̀. тѣ́мъ веселѧ́щесѧ, тѧ̀, бцⷣе, велича́емъ.</p>
<p><red>М</red>и́лостивнѡ вмѣсти́сѧ, ѻ҆́ч҃е, ко всѧ́ческихъ бл҃годѣ́телю, неѕло́бїѧ добро́тою ᲂу҆краша́ѧсѧ, и҆ красото́ю добродѣ́телей сїѧ́ѧ. тѣ́мже тѧ̀ всѝ ᲂу҆блажа́емъ.</p>
<p><red>З</red>ако́нꙋ повинꙋ́ѧсѧ влⷣчню, твою̀ преклони́лъ є҆сѝ вы́ю, мона́шествꙋющихъ боре́нїю, и҆ побѣдоно́сецъ, ѻ҆́ч҃е, бы́въ, къ неѕло́бїю дости́глъ є҆сѝ соверше́нномꙋ, всеблаже́нне.</p>
<p><red>П</red>ѣ́нїе бг҃ꙋ возсыла́ти со безпло́тными сподо́билсѧ є҆сѝ, ꙗ҆́кѡ соблю́дъ ѻ҆́нѣхъ житїѐ и҆ чистотꙋ̀: терпѣ́нїемъ же дѣ́лъ мꙋ́ченикѡвъ сла́вꙋ прїѧ́лъ є҆сѝ.</p>
<p><red>П</red>рїимѝ ѿ на́съ, бг҃оно́се, приноси́мое тебѣ̀ пѣ́нїе ѿ чи́ста се́рдца, и҆ возда́ждь мольба́ми твои́ми согрѣше́нїй ѡ҆ставле́нїе и҆ спасе́нїе, всече́стне. <anchor type="page" number="616"/></p>
<p><red>Бг҃оро́диченъ:</red></p>
<p><red>Ꙗ҆́</red>кѡ ко́рень сꙋ́щꙋ вои́стиннꙋ нетлѣ́нїѧ, тѧ̀ дв҃о, всѝ вѣ́рнїи, и҆ ᲂу҆твержде́нїѧ, хвала́ми почита́емъ: ты́ бо ѵ҆поста́сное безсме́ртїе на́мъ родила̀ є҆сѝ.</p>
<p><red>Стїхи̑ры прпⷣбнагѡ, гла́съ д҃. Подо́бенъ:</red> <red>Ꙗ҆́</red>кѡ до́блѧ:</p>
<p><red>В</red>оздержа́нїемъ мꙋ́дрость плотскꙋ́ю ᲂу҆мертви́лъ є҆сѝ, ꙳ и҆ дꙋ́шꙋ ѡ҆живи́лъ є҆сѝ посто́мъ, ꙳ и҆ добродѣ́телей соверше́нїемъ. ꙳ ѿсю́дꙋ же и҆ ꙗ҆ви́лсѧ є҆сѝ, ꙳ ꙗ҆́кѡ жи́въ по кончи́нѣ вои́стиннꙋ: ꙳ ꙗ҆́коже бо со́нъ вмѣни́сѧ тебѣ̀ сме́рть, ꙳ къ бг҃ꙋ преста́вльшꙋсѧ, ꙳ и҆ въ рꙋ́цѣ дꙋ́шꙋ прело́жшꙋ є҆мꙋ̀, ꙳ а҆ка́кїе сла́вне.</p>
<p><red>С</red>трасте́й ᲂу҆спи́лъ є҆сѝ ꙳ жела̑нїѧ, а҆ка́кїе, ꙳ бдѣ́нїе всено́щное ꙗ҆́кѡ стѧжа́въ, ꙳ послꙋша́нїе и҆ смире́нїе, ꙳ поꙋче́нїе же бжⷭ҇твенныхъ писа́нїй, ꙳ и҆ се́рдце чи́сто, ꙳ и҆ ᲂу҆́мъ несмꙋще́нъ. ꙳ тѣ́мже бы́лъ є҆сѝ и҆ прїѧ́телище дх҃а ст҃а́гѡ, ꙳ зари̑ чꙋде́съ возсїѧ́въ концє́мъ.</p>
<p><red>М</red>їрска́гѡ пристра́стїѧ ꙳ до конца̀ возгнꙋша́всѧ, ꙳ безстра́стїѧ сосꙋ́дъ бы́лъ є҆сѝ: ꙳ любомꙋ́дрїѧ же, сла́вне, ꙳ дѣ́тельнымъ восхожде́нїемъ, ꙳ возвы́силсѧ є҆сѝ къ самомꙋ̀ жела́нїю коне́чномꙋ, ꙳ и҆ ᲂу҆зрѣ́лъ є҆сѝ та́йнымъ видѣ́нїемъ ꙳ неви́димыхъ недомы́слєнныѧ и҆ бжⷭ҇твєнныѧ добрѡ́ты, ꙳ а҆ка́кїе всемꙋ́дре и҆ блаже́нне.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Ѻ҆</red>ц҃ꙋ̀ є҆диносꙋ́щна ꙳ и҆ дх҃ꙋ сопресто́льна, ꙳ и҆зъ чⷭ҇тыхъ крове́й твои́хъ воплоти́ла є҆сѝ, ꙳ и҆ па́че сло́ва породила̀ є҆сѝ, ꙳ во двꙋ́хъ познава́ема дѣ́йственныхъ сꙋщества́хъ ꙳ и҆́стиннѡ и҆ хотѣ́нїихъ. ꙳ є҆го́же молѝ, прест҃а́ѧ дв҃о, ꙳ ꙗ҆́кѡ сн҃а твоего̀ и҆ бг҃а, ꙳ спастѝ вѣ́рою чи́стою тебѐ блажа́щыѧ.</p>
<p><red>Крⷭ҇тобг҃оро́диченъ. Подо́бенъ то́йже:</red></p>
<p><red>А҆́</red>гнца и҆ па́стырѧ тѧ̀, ꙳ на дре́вѣ ꙗ҆́кѡ ви́дѣ, ꙳ а҆́гница ро́ждшаѧ рыда́ше, ꙳ и҆ мт҃рски тебѣ̀ вѣща́ше: ꙳ сн҃е <anchor type="page" number="617"/> возжелѣ́нне, ꙳ ка́кѡ на дре́вѣ крⷭ҇тнѣмъ повѣ́шенъ є҆сѝ, долготерпѣли́ве; ꙳ ка́кѡ рꙋ́цѣ и҆ но́зѣ твоѝ, сло́ве, ꙳ пригвозди́шасѧ ѿ беззако́нныхъ, ꙳ и҆ кро́вь твою̀ и҆злїѧ́лъ є҆сѝ, влⷣко;</p>
<p><red>На ᲂу҆́трени ѻ҆́ба канѡ́на ѻ҆ктѡ́иха: и҆ ст҃а́гѡ на д҃. є҆гѡ́же краегране́сїе:</red> <red>В</red>оспѣва́ти твою̀ ны́нѣ да́ждь, мч҃ниче, бл҃года́ть. <red>І҆ѡ́сифъ.</red></p>
<p><red>Канѡ́нъ.</red></p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>М</red>о́рѧ чермнꙋ́ю пꙋчи́нꙋ, невла́жными стопа́ми, дре́внїй пѣшеше́ствовавъ і҆и҃ль, крестоѻбра́зными мѡѷсе́овыма рꙋка́ма, а҆мали́ковꙋ си́лꙋ въ пꙋсты́ни побѣди́лъ є҆́сть.</p>
<p><red>П</red>ою́ща свѣтоно́снꙋю твою̀ па́мѧть, мꙋ́чениче парамо́не, свѣща́тельными дх҃а зарѧ́ми се́рдце моѐ просвѣтѝ, и҆ пребыва́ти мѝ бжⷭ҇твенными законоположе́ньми ᲂу҆крѣпѝ.</p>
<p><red>М</red>ч҃ническимъ пресвѣ́тлѡ благосла́вїемъ, бл҃же́нне, ѡ҆богати́лсѧ є҆сѝ, мꙋ́ченическими просїѧ́въ добро́тами, и҆ кра́сными ра́нами ᲂу҆краси́всѧ, парамо́не. тѣ́мже тѧ̀ вѣ́рнѡ ᲂу҆блажа́емъ.</p>
<p><red>В</red>о́дъ животво́рныхъ дх҃а сы́й и҆спо́лненъ, безбо́жїѧ зно́емъ лю́тѣ и҆ста́ѧвшыѧ ѡ҆роси́лъ є҆сѝ, и҆ къ водѣ̀, сла́вне, воспокое́нїѧ пꙋтеводи́лъ є҆сѝ.</p>
<p><red>Бг҃оро́диченъ:</red></p>
<p><red>В</red>ъ лѣ́то безлѣ́тнаго родила̀ є҆сѝ, человѣ́ка бы́вша, є҆го́же прилѣ́жнѡ молѝ, чⷭ҇таѧ, ꙗ҆́кѡ сн҃а твоего̀ и҆ гдⷭ҇а, дꙋшѝ моеѧ̀ лѣ̑тныѧ стра̑сти ᲂу҆врачи́ти, всенепоро́чнаѧ.</p>
<p><red>Пѣ́снь г҃. І҆рмо́съ:</red></p>
<p><red>В</red>есели́тсѧ ѡ҆ тебѣ̀ цр҃ковь твоѧ̀, хрⷭ҇тѐ, зовꙋ́щи: ты̀ моѧ̀ крѣ́пость, гдⷭ҇и, и҆ прибѣ́жище, и҆ ᲂу҆твержде́нїе.</p>
<p><red>В</red>озноше́нїе вра́жїе, смири́всѧ хрⷭ҇та̀ ра́ди, разрꙋши́лъ є҆сѝ, и҆ тогѡ̀ полкѝ мече́мъ терпѣ́нїѧ ссѣ́клъ є҆сѝ.</p>
<p><red>Р</red>азрꙋши́лъ є҆сѝ лꙋка́вый совѣ́тъ, и҆́же на вѣ́рꙋ на́шꙋ, <anchor type="page" number="618"/> и҆ крѣ́пкѡ пострада́лъ є҆сѝ, мч҃ниче страстоте́рпче парамо́не.</p>
<p><red>Оу҆</red>крѣпи́лсѧ є҆сѝ бжⷭ҇твенною благода́тїю, ꙗ҆́кѡ во́инъ си́ленъ, и҆ лю̑тыѧ мꙋ̑ки, мꙋ́чениче, ꙗ҆́коже со́нъ вмѣни́лъ є҆сѝ.</p>
<p><red>Бг҃оро́диченъ:</red></p>
<p><red>Оу҆</red>крѣпѝ мо́й ᲂу҆́мъ, совраща́емь мно́гими страстьмѝ, мт҃и бж҃їѧ пречⷭ҇таѧ: ꙗ҆́кѡ да по до́лгꙋ сла́влю тѧ̀.</p>
<p><red>Сѣда́ленъ, гла́съ д҃. Подо́бенъ:</red> <red>В</red>ознесы́йсѧ:</p>
<p><red>Т</red>ерпѣ́нїемъ бжⷭ҇твенныхъ повелѣ́нїй ѡ҆чи́стилъ є҆сѝ дꙋ́шꙋ ѿ скве́рны, и҆ къ страда́льческомꙋ пости́глъ є҆сѝ соверше́нїю: жре́ти бо кꙋмі́рѡмъ ѿре́клсѧ є҆сѝ прелє́стнымъ, подража́ѧ хрⷭ҇та̀, копїе́мъ закла́нъ бы́лъ є҆сѝ: но прилѣ́жнѡ молѝ є҆го̀ ѡ҆ мі́рѣ, всебл҃же́нне парамо́не.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>П</red>о бз҃ѣ въ тво́й, бцⷣе, прибѣга́ю смире́нный, покро́въ бжⷭ҇твенный, припа́даѧ молю́сѧ: поми́лꙋй, пречⷭ҇таѧ, ꙗ҆́кѡ превзыдо́ша главꙋ̀ мою̀ грѣсѝ, и҆ бою́сѧ, влⷣчце, мꙋ́ки, и҆ трепе́щꙋ. моле́нїе сотворѝ, чⷭ҇таѧ, къ сн҃ꙋ твоемꙋ̀, ѿ си́хъ и҆зба́вити мѧ̀.</p>
<p><red>Крⷭ҇тобг҃оро́диченъ:</red></p>
<p><red>И҆</red>зъ безнача́льнагѡ ѻ҆ц҃а̀ рожде́ннаго, напослѣ́докъ тѧ̀ пло́тїю ро́ждшаѧ, на крⷭ҇тѣ̀ ви́сѧща зрѧ́щи, хрⷭ҇тѐ, ᲂу҆вы̀ мнѣ̀, любе́знѣйшїй і҆и҃се, вопїѧ́ше: ка́кѡ сла́вимый ꙗ҆́кѡ бг҃ъ ѿ а҆́гг҃лъ, ѿ беззако́нныхъ ны́нѣ человѣ̑къ, сн҃е, хотѧ̀ распина́ешисѧ; пою́ тѧ, долготерпѣли́ве.</p>
<p><red>Пѣ́снь д҃. І҆рмо́съ:</red></p>
<p><red>В</red>ознесе́на тѧ̀ ви́дѣвши цр҃ковь на крⷭ҇тѣ̀, сл҃нце пра́ведное, ста̀ въ чи́нѣ свое́мъ, досто́йнѡ взыва́ющи: сла́ва си́лѣ твое́й, гдⷭ҇и.</p>
<p><red>С</red>е́рдце твоѐ мꙋ́жествомъ ѡ҆гражда́емо, и҆ дерзнове́нїемъ, сла́вне, разжига́емо, мꙋ̑ки многоплетє́нныѧ, младе́нєцъ стрѣлѧ̑нїѧ, мꙋ́чениче доблемꙋ́дренне, вмѣни́лъ є҆сѝ.</p>
<p><red>Оу҆</red>мерщвлѧ́еми повелѣ́нїемъ мꙋчи́телѧ страда́льцы <anchor type="page" number="619"/> ви́дѣвъ, ꙗ҆́коже ѻ҆нѝ, бжⷭ҇твеннꙋю ре́вность прїѧ́ше мч҃никъ парамо́нъ, къ страда́нїю прїи́де.</p>
<p><red>К</red>рѣ́пкѡ тѧ̀ растѧга́ема, и҆ кѡ́пїи неми́лостивнѡ бодо́ма, и҆ кѡ́зни вра̑жїѧ побѣжда́юща, хрⷭ҇то́съ вѣнча́ тѧ подвигополо́жникъ, бл҃же́нне парамо́не.</p>
<p><red>Т</red>ерпѣ́нїю ᲂу҆дивлѧ́ѧсѧ мꙋ́ченикѡвъ, и҆ тѣ́хъ соверше́нїю дивѧ́сѧ, сла́вне, тѣ́хъ приѡбщи́лсѧ є҆сѝ ре́вности вѣ́ры и҆ пречⷭ҇тно́мꙋ страда́нїю.</p>
<p><red>Бг҃оро́диченъ:</red></p>
<p><red>Оу҆</red>мерщвлены̀ человѣ́ки престꙋпле́нїемъ живоно́снымъ твои́мъ рождество́мъ, дв҃о марі́е, всѣ́хъ ѡ҆живи́ла є҆сѝ. тѣ́мъ тѧ̀ сла́вимъ и҆ бг҃олѣ́пнѡ ᲂу҆блажа́емъ.</p>
<p><red>Пѣ́снь є҃. І҆рмо́съ:</red></p>
<p><red>Т</red>ы̀, гдⷭ҇и мо́й, свѣ́тъ въ мі́ръ прише́лъ є҆сѝ, свѣ́тъ ст҃ы́й, ѡ҆браща́ѧй и҆зъ мра́чна невѣ́дѣнїѧ вѣ́рою воспѣва́ющыѧ тѧ̀.</p>
<p><red>Д</red>а́ръ многоцѣ́нный тебѐ сама́го прине́слъ є҆сѝ творцꙋ̀ твоемꙋ̀, пострада́въ и҆ пре́лесть побѣди́въ, мꙋ́ченикѡвъ ᲂу҆добре́нїе.</p>
<p><red>К</red>ꙋми́ры, мꙋ́дре, и҆ де́мѡнскаѧ ка̑пища сокрꙋши́лъ є҆сѝ, ᲂу҆твержде́но помышле́нїе стѧжа́въ, на ка́мени бжⷭ҇твенныѧ вѣ́ры, парамо́не.</p>
<p><red>Д</red>е́мѡнѡвъ мно́жество мꙋ́жественнѡ ѡ҆стрꙋпи́лъ є҆сѝ, ѡ҆стрꙋпле́нїемъ пло́ти твоеѧ̀, страда́льче доблемꙋ́дренный. тѣ́мже тѧ̀ ᲂу҆блажа́емъ.</p>
<p><red>Бг҃оро́диченъ:</red></p>
<p><red>Р</red>авноче́стенъ ѻ҆ц҃ꙋ̀ сы́й и҆ дх҃ꙋ гдⷭ҇и, ѿ чи́стыхъ твои́хъ крове́й воплоти́сѧ, чⷭ҇таѧ, чл҃вѣ́къ бы́въ.</p>
<p><red>Пѣ́снь ѕ҃. І҆рмо́съ:</red></p>
<p><red>П</red>ожрꙋ́ ти со гла́сомъ хвале́нїѧ, гдⷭ҇и, цр҃ковь вопїе́тъ тѝ, ѿ бѣсо́вскїѧ кро́ве ѡ҆чи́щшисѧ, ра́ди ми́лости ѿ ре́бръ твои́хъ и҆сте́кшею кро́вїю.</p>
<p><red>Н</red>е бы́лъ є҆сѝ во вре́мѧ подвигѡ́въ лѣни́въ, встанли́въ <anchor type="page" number="620"/> же па́че, и҆ бжⷭ҇твенномꙋ страда́нїю до́блественъ. сегѡ̀ ра́ди вѣне́цъ сла́вы полꙋчи́лъ є҆сѝ.</p>
<p><red>М</red>ꙋ́ченикѡвъ собо́рꙋ себѐ сочета́лъ є҆сѝ, сконча́вшихсѧ ᲂу҆се́рднѡ, пре́жде твоегѡ̀ страда́нїѧ, приснопа́мѧтне, и҆ съ ни́ми нбⷭ҇номꙋ черто́гꙋ сподо́билсѧ є҆сѝ.</p>
<p><red>К</red>о́пїѧ подража́телѧ тѧ̀ хрⷭ҇то́ва содѣ́лаша, и҆́миже пробода́емь, мꙋ́чениче, къ немꙋ̀ восте́клъ є҆сѝ вѣнцено́сецъ, ᲂу҆мертви́въ терпѣ́нїѧ ѻ҆рꙋ́жїемъ несмы́слєнныѧ.</p>
<p><red>Бг҃оро́диченъ:</red></p>
<p><red>И҆</red>зба́ви мѧ̀ собла́знѡвъ жите́йскихъ, пренепоро́чнаѧ, въ нощѝ невѣ́дѣнїѧ безмѣ́стными помышлє́нїи ѡ҆держи́маго и҆ ѕло́бою вра́жїею при́снѡ ѡ҆мрача́емаго.</p>
<p><red>По ѕ҃ пѣ́сни мꙋ́чениченъ ѻ҆ктѡ́иха.</red></p>
<p><red>Пѣ́снь з҃. І҆рмо́съ:</red></p>
<p><red>В</red>ъ пещѝ а҆враа́мстїи ѻ҆́троцы персі́дстѣй, любо́вїю благоче́стїѧ па́че, не́жели пла́менемъ ѡ҆палѧ́еми, взыва́хꙋ: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>В</red>раче́вствъ и҆ чꙋде́съ благода́тїю, мꙋ́дре мꙋ́чениче, ѿ бг҃а ѡ҆бога́щсѧ свѣ́тлѡ, врачꙋ́еши зовꙋ́щыѧ: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>П</red>ростира́емыхъ мꙋ́къ небре́глъ є҆сѝ, всѐ попече́нїе и҆мѣ́ѧ на нб҃сѣ́хъ, и҆ зовы́й, достосла́вне: благослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>Т</red>ы̀ крове́й, страда́льче, ѻ҆гне́мъ всю̀ попали́лъ є҆сѝ ве́щь безбо́жїѧ, сла́вне, лꙋка́вꙋю: росо́ю же чꙋде́съ твои́хъ, сꙋ́щыѧ въ зно́и лю́тыхъ ѡ҆роша́еши, парамо́не, зовы́й: благослове́нъ є҆сѝ въ хра́мѣ сла́вы твоѧ̀, гдⷭ҇и.</p>
<p><red>Бг҃оро́диченъ:</red></p>
<p><red>Р</red>а́дꙋйсѧ, є҆ди́на ра́дость ро́ждшаѧ человѣ́кѡмъ, ра́дꙋйсѧ, нб҃о и҆ прⷭ҇то́ле херꙋві́мскїй, и҆ пресла́внаѧ пала́то црⷭ҇твꙋющагѡ всѣ́хъ вѣкѡ́въ, всенепоро́чнаѧ влⷣчце. <anchor type="page" number="621"/></p>
<p><red>Пѣ́снь и҃. І҆рмо́съ:</red></p>
<p><red>Р</red>ꙋ́цѣ распросте́ръ данїи́лъ, львѡ́въ зїѧ̑нїѧ въ ро́вѣ затчѐ, ѻ҆́гненнꙋю же си́лꙋ ᲂу҆гаси́ша, добродѣ́телїю препоѧ́савшесѧ благоче́стїѧ рачи́тели ѻ҆́троцы, взыва́юще: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Б</red>о́драго тѧ̀ храни́телѧ дꙋша́мъ стѧжа́вше, ѡ҆богати́хомсѧ, ᲂу҆сповꙋ́юща де́мѡнскаѧ мечта̑нїѧ всегда̀, и҆ пло́ти свирѣ̑пыѧ во́лны, и҆ бꙋ́рю помышле́нїй, мꙋ́чениче многострада́льне, вопїю́щихъ: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>С</red>трꙋѧ́ми твои́хъ свѧще́нныхъ крове́й багрѧни́цꙋ ѡ҆червлени́лъ є҆сѝ себѣ̀, ѡ҆бветша́нїе весьма̀ прїѧ́ти не и҆мꙋ́щꙋ, и҆ свѣ́тлѡ ᲂу҆краша́емь на нб҃сѣ́хъ ѡ҆бита́еши, вопїѧ̀, блаже́нне: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Ꙗ҆́</red>коже ѻ҆вча̀ чи́стое, и҆ же́ртва непоро́чнаѧ, и҆ приноше́нїе всесожега́емо ᲂу҆́гльми свѧще́ннагѡ, мꙋ́чениче, страда́нїѧ, страстополо́жникꙋ твоемꙋ̀ хрⷭ҇тꙋ̀ прине́слсѧ є҆сѝ, мꙋ́дре, поѧ̀: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Бг҃оро́диченъ:</red></p>
<p><red>З</red>ако́на тѧ̀ сѣ̑ни и҆ прⷪ҇ро́кѡвъ проначерта́ша, чⷭ҇таѧ, проповѣ̑данїѧ, неизрече́ннѡ хотѧ́щꙋ бы́ти бг҃а на́шегѡ роди́тельницꙋ, бг҃облагода́тнаѧ чⷭ҇таѧ: є҆мꙋ́же всѝ пое́мъ: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Пѣ́снь ѳ҃. І҆рмо́съ:</red></p>
<p><red>К</red>а́мень нерꙋкосѣ́чный ѿ несѣко́мыѧ горы̀ тебє̀, дв҃о, краеꙋго́льный ѿсѣче́сѧ, хрⷭ҇то́съ, совокꙋпи́вый разстоѧ̑щаѧсѧ є҆стєства̀. тѣ́мъ, веселѧ́щесѧ, тѧ̀, бцⷣе, велича́емъ.</p>
<p><red>С</red>ѐ свѣтоза́рнагѡ страстоте́рпца свѣтоѧвле́ннаѧ ѡ҆сїѧ̀ па́мѧть, всѣ́хъ вѣ́рныхъ сердца̀ просвѣща́ющи бжⷭ҇твеннымъ дх҃омъ, ра́достнѡ ликовствꙋ́ющихъ и҆ вѣ́рою блажа́щихъ.</p>
<p><red>Ꙗ҆́</red>кѡ седмокрꙋ́жною десѧти́цею и҆ трегꙋ́бною со́тницею непобѣди́мыхъ мꙋ́ченикѡвъ совокꙋплѧ́емь: съ ни́миже тѣ́ло <anchor type="page" number="622"/> твоѐ, мꙋ́чениче хрⷭ҇то́въ, лежи́тъ, и҆ съ ни́ми молѝ спасти́сѧ на́мъ.</p>
<p><red>П</red>о́прище проше́дше болѣ́зненное, многови́дныхъ мꙋ́къ и҆спо́лнено, и҆ со хрⷭ҇то́мъ мі́ръ побѣди́вшимъ, свѣ́тлѡ побѣди́вше, вѣнцено́сцы мч҃ницы на нб҃сѣ́хъ жи́тельствꙋете.</p>
<p><red>В</red>зѧ́тъ бы́лъ є҆сѝ ѿ землѝ, и҆ по́чєсти твои́хъ пѡ́двигъ прїѧ́лъ є҆сѝ, ны́нѣ же рѣ́ки и҆сточа́еши на́мъ чꙋде́съ тебѐ чтꙋ́щымъ и҆ благоче́стнѡ па́мѧть твою̀ торжествꙋ́ющымъ, парамо́не.</p>
<p><red>Бг҃оро́диченъ:</red></p>
<p><red>П</red>росвѣтѝ дꙋшѝ моеѧ̀ ѕѣ̑ницы ѡ҆мрачє́нныѧ невидѣ́нїемъ тлетво́рнагѡ грѣха̀, бг҃ороди́тельнице пречⷭ҇таѧ влⷣчце: ты́ бо вѣ́рныхъ є҆сѝ по́мощь и҆ просвѣще́нїе, чⷭ҇таѧ.</p>
<p><red>Свѣти́ленъ. Подо́бенъ:</red> <red>Ж</red>єны̀ ᲂу҆слы́шите:</p>
<p><red>М</red>но́жество непобѣди́мое во́инства, сосло́вїе бжⷭ҇твенно непобѣди́мое мꙋ́ченикѡвъ, благочестномꙋ́дреннѡ воспои́мъ, и҆мꙋ́ще чинонача́льника парамо́на чꙋ́днаго, ѡ҆бличи́вшаго мꙋчи́телѧ, и҆́же со всѣ́ми мꙋ́ченики вѣне́цъ полꙋчѝ сла́вы.</p>
<p><red>Сла́ва, и҆ ны́нѣ, Бг҃оро́диченъ:</red></p>
<p><red>Р</red>а́дꙋйсѧ, бж҃їѧ пала́то: ра́дꙋйсѧ, горо̀ ѡ҆сѣне́ннаѧ: ра́дꙋйсѧ, кꙋпино̀ неѡпали́маѧ: ра́дꙋйсѧ, прⷭ҇то́ле сла́вы: ра́дꙋйсѧ, бжⷭ҇твеннаѧ трапе́зо: ра́дꙋйсѧ, ста́мно всезлата́ѧ: ра́дꙋйсѧ, свѣ́щниче всесвѣ́тлый: ра́дꙋйсѧ, ле́гкїй ѻ҆́блаче, дв҃о мт҃и марі́е.</p>
<footer/>
</document>
