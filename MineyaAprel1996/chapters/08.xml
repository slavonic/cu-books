<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p><anchor type="page" number="70"/><red>Мѣ́сѧца тогѡ́же въ и҃-й де́нь.</red></p>
<p><red>Ст҃ы́хъ а҆пⷭ҇лъ: и҆рѡдїѡ́на, а҆га́ва, а҆сѷгкрі́та, рꙋ́фа, фле́гонта и҆ є҆́рма, и҆ и҆̀же съ ни́ми.</red></p>
<p><red>Стїхи̑ры, гла́съ д҃. Подо́бенъ:</red> <red>Ꙗ҆́</red>кѡ до́блѧ:</p>
<p><red>Ѻ҆</red>рлѝ ꙗ҆́кѡ крила́ти, ꙳ всю̀ зе́млю претеко́сте,  ꙳ честна̑ѧ ᲂу҆чє́нїѧ разсѣва́юще, ꙳ и҆ пле́велы и҆стерза́юще ле́сти бл҃года́тїю, ꙳ и҆ многокла́сенъ пло́дъ ꙳ дѣ́лающе, всехва́льнїи, ꙳ є҆го́же держа́тъ мы́слєнныѧ жи̑тницы во вѣ́ки, ꙳ дѣ́лателю безсме́ртномꙋ ꙳ бога́тнѡ соблюда́емь.</p>
<p><red>И҆</red>рѡдїѡ́на, а҆га́ва и҆ а҆сѷгкрі́та, ꙳ рꙋ́фа же и҆ бжⷭ҇твеннаго фле́гонта ᲂу҆блажи́мъ, ꙳ лозы̀ сꙋ́ще плодови́тыѧ рѡ́зги, ꙳ и҆ска́пающе на́мъ сла́дость спаси́тельнꙋю ꙳, веселѧ́щꙋ жа̑ждꙋщаѧ сердца̀ ꙳ вѣ́рою и҆́стинною ꙳ бжⷭ҇твенное си́хъ соверша́ющихъ торжество̀.</p>
<p><red>Н</red>б҃са̀ бы́вше высока̀ мы́слїю, ꙳ сла́вꙋ возвѣща́юще бг҃а на́шегѡ, ꙳ вопло́щшагѡсѧ во́лею, бг҃ови́дцы а҆пⷭ҇ли, ꙳ наста́вницы бл҃гочести́выхъ, ꙳ церкве́й ѡ҆снова̑нїѧ, ꙳ столпѝ непоколеби́мїи, ꙳ бл҃гоче́стїѧ приста̑нища, ꙳ неизглаго́ланныхъ та̑инъ слꙋжи́телє, ꙳ свѣтоводи́телє дꙋ́шъ на́шихъ.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Ꙗ҆́</red>же бг҃а невмѣсти́маго ꙳ во чре́вѣ твое́мъ <anchor type="page" number="71"/> вмѣсти́вшаѧ, ꙳ чл҃вѣколю́бнѡ чл҃вѣ́ка бы́вша, ꙳ и҆ на́ше смѣше́нїе и҆зъ тебє̀ прїи́мша, ꙳ и҆ ѡ҆божи́вша ꙗ҆́вѣ, ꙳ не пре́зри менє̀, всечⷭ҇таѧ, ны́нѣ скорбѧ́ща: ꙳ но ᲂу҆ще́дри ско́рѡ, ꙳ и҆ разли́чныѧ вражды́ же ꙳ и҆ вре́да лꙋка́вагѡ свободѝ.</p>
<p><red>Крⷭ҇тобг҃оро́диченъ:</red></p>
<p><red>Н</red>а крⷭ҇тѣ́ тѧ ꙗ҆́кѡ ᲂу҆зрѣ̀ ꙳ пригвожде́нна, гдⷭ҇и, ꙳ а҆́гница и҆ мт҃и твоѧ̀ дивлѧ́шесѧ, ꙳ и҆ что̀ видѣ́нїе сїѐ, взыва́ше, ꙳ сн҃е вожделѣ́нне; ꙳ сїѧ̑ тебѣ̀ невѣ́рный собо́ръ воздадѐ беззако́нный, ꙳ и҆́же мно́гихъ твои́хъ чꙋде́съ наслади́выйсѧ; ꙳ но сла́ва неизглаго́ланномꙋ  ꙳ соше́ствїю твоемꙋ̀, влⷣко.</p>
<p><red>Канѡ́нъ, є҆гѡ́же краегране́сїе:</red></p>
<p><red>А҆</red>пⷭ҇лѡмъ и҆сплете́мъ бжⷭ҇твеннꙋю пѣ́снь. <red>Творе́нїе і҆ѡ́сифово.</red></p>
<p><red>Гла́съ г҃. Пѣ́снь а҃. І҆рмо́съ:</red></p>
<p><red>В</red>о́ды дре́вле, ма́нїемъ бжⷭ҇твеннымъ во є҆ди́но со́нмище совокꙋпи́вый, и҆ раздѣли́вый мо́ре і҆и҃льтєскимъ лю́демъ, се́й бг҃ъ на́шъ, препросла́вленъ є҆́сть: томꙋ̀ є҆ди́номꙋ пои́мъ, ꙗ҆́кѡ просла́висѧ.</p>
<p><red>А҆</red>пⷭ҇лѡвъ ст҃ы́хъ всесвѧтꙋ́ю согла́снѡ торжествꙋ́имъ па́мѧть, и҆ ты́ѧ воспои́мъ весе́лїемъ дꙋшѝ: прест҃о́е бо мо́лѧтъ сло́во, ѡ҆чище́нїе дарова́ти на́мъ и҆ ми́лость.</p>
<p><red>М</red>ногобо́жнагѡ неи́стовства согни́тїе ѿгна́вше, сло́ва со́лїю бжⷭ҇твеннагѡ дꙋ́шы, сла́внїи, ѡ҆бꙋѧ́вшыѧ дре́вле всѧ̑ ᲂу҆здра́висте, и҆ спасє́ны зижди́телю всѣ́хъ предста́висте: тѣ́мъ и҆ прославлѧ́етесѧ.</p>
<p><red>С</red>ла́вный и҆рѡдїѡ́нъ, рꙋ́фъ и҆ фле́гонтъ, и҆ а҆га́въ, и҆ а҆сѷгкрі́тъ, вкꙋ́пѣ и҆ є҆́рмъ, пѣ́сньми да ᲂу҆блажа́тсѧ, бли́жнїи бы́вше и҆зба́вителѧ на́шегѡ дрꙋ́зи и҆ мꙋ́дрїи а҆пⷭ҇ли, и҆ бжⷭ҇твеннїи проповѣ́дницы.</p>
<p><red>Бг҃оро́диченъ:</red></p>
<p><red>М</red>и́лостиваѧ бцⷣе, а҆пⷭ҇лѡвъ похвало̀ и҆ стрⷭ҇тоте́рпцєвъ сла́ва, и҆ вѣ́рныхъ ᲂу҆твержде́нїе, ᲂу҆твердѝ, молю́сѧ, претворѧ́емый навѣ́ты лестца̀ ᲂу҆́мъ мо́й, помраче́нный престꙋпле́ньми. <anchor type="page" number="72"/></p>
<p><red>Пѣ́снь г҃. І҆рмо́съ:</red></p>
<p><red>И҆́</red>же ѿ не сꙋ́щихъ всѧ̑ приведы́й, сло́вомъ созида́ємаѧ, соверша́ємаѧ дх҃омъ, вседержи́телю вы́шнїй, въ любвѝ твое́й ᲂу҆твердѝ менѐ.</p>
<p><red>Ц</red>еркѡ́внаѧ бы́вша ѻ҆чеса̀, мнѡ́гимъ ѿверзо́сте ѻ҆́чи, ви́дѣти добро́тꙋ недомы́сленнꙋю, бг҃ови́днїи ᲂу҆ч҃ницы̀ бж҃е́ственнагѡ сло́ва.</p>
<p><red>Д</red>о́мъ трⷪ҇цы показа́лсѧ є҆сѝ свѣтови́денъ, рꙋ́фе пресла́вне, и҆ сло́вомъ бл҃года́ти трє́бища низве́рглъ є҆сѝ, и҆ созда́лъ є҆сѝ гдⷭ҇ꙋ цє́ркви.</p>
<p><red>С</red>ло́вомъ твои́мъ бжⷭ҇твеннымъ ѡ҆бнови́въ, рꙋ́фе мꙋ́дре, сердца̀, насѣ́ѧвъ спаси́тєльнаѧ ᲂу҆чє́нїѧ, и҆ многопло́денъ кла́съ спа́сшихсѧ пожа́лъ є҆сѝ спасе́нїе.</p>
<p><red>Бг҃оро́диченъ:</red></p>
<p><red>П</red>о сꙋществꙋ̀ сы́й бжⷭ҇твенномꙋ непристꙋ́пенъ, пречⷭ҇таѧ, пристꙋ́пенъ мнѣ̀ ны́нѣ бы́сть, и҆ пло́ти прїѧ́тїемъ ве́сь соедини́сѧ кра́йнѧгѡ ра́ди бл҃гоꙋтро́бїѧ.</p>
<p><red>Сѣда́ленъ, гла́съ д҃. Подо́бенъ:</red> <red>В</red>ознесы́йсѧ:</p>
<p><red>Н</red>аꙋчи́вшесѧ ѿ и҆сто́чника премꙋ́дрости, ᲂу҆мꙋдри́сте пре́жде неразꙋ́мїемъ слꙋжа́щыѧ ᲂу҆мовре́днѡ и҆стꙋка̑ннымъ, мꙋ́дрїи. тѣ́мже блажи́ми є҆стѐ въ вѣ́къ вѣ́ка, прⷭ҇то́лꙋ предстоѧ́ше ст҃ы́ѧ трⷪ҇цы: но прилѣ́жнѡ моли́тесѧ, ѡ҆брѣстѝ разрѣше́нїе прегрѣше́нїй на́шихъ, пресла́внїи.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>П</red>о бз҃ѣ во тво́й, бцⷣе, прибѣга́ю смире́нный покро́въ бжⷭ҇твенный, припа́даѧ молю́сѧ: поми́лꙋй, пречⷭ҇таѧ, ꙗ҆́кѡ превзыдо́ша главꙋ̀ мою̀ грѣсѝ, и҆ бою́сѧ, влⷣчце, мꙋ́ки, и҆ трепе́щꙋ. моле́нїе сотворѝ, чⷭ҇таѧ, къ сн҃ꙋ твоемꙋ̀, ѿ си́хъ и҆зба́вити мѧ̀.</p>
<p><red>Крⷭ҇тобогоро́диченъ:</red></p>
<p><red>И҆́</red>же ѿ безнача́льнагѡ ѻ҆ц҃а̀ рожде́ннаго, напослѣ́докъ тѧ̀ пло́тїю ро́ждшаѧ, на крⷭ҇тѣ̀ ви́сѧща зрѧ́щи, хрⷭ҇тѐ, ᲂу҆вы̀ мнѣ̀, любе́знѣйшїй і҆и҃се, вопїѧ́ше: ка́кѡ сла́вимый <anchor type="page" number="73"/> ꙗ҆́кѡ бг҃ъ ѿ а҆́гг҃лъ, ѿ беззако́нныхъ ны́нѣ человѣ̑къ, сн҃е, хотѧ̀ распина́ешисѧ; пою́ тѧ, долготерпѣли́ве.</p>
<p><red>Пѣ́снь д҃. І҆рмо́съ:</red></p>
<p><red>П</red>оложи́лъ є҆сѝ къ на́мъ тве́рдꙋю любо́вь, гдⷭ҇и, є҆диноро́днаго бо твоего̀ сн҃а за ны̀ на сме́рть да́лъ є҆сѝ. тѣ́мже тѝ зове́мъ благодарѧ́ще: сла́ва си́лѣ твое́й, гдⷭ҇и.</p>
<p><red>В</red>рачева́нїе вѣ̑рнымъ ꙗ҆зы́кѡмъ бжⷭ҇твенное приносѧ́ще, зе́млю нече́стїѧ лꙋка́внꙋю, разоре́нїю, мꙋ́дрїи, преда́сте, и҆ созда́сте дꙋ́шы въ вѣ́рѣ: сегѡ̀ ра́ди ᲂу҆блажа́етесѧ.</p>
<p><red>В</red>ъ си́лꙋ тобо́ю, и҆рѡдїѡ́не бл҃же́нне, ѡ҆блече́сѧ гра́дъ па́трскїй преѧвле́ннѡ: пе́рвый бо ты̀ престо́лъ ᲂу҆краси́лъ є҆сѝ, бжⷭ҇твенными просвѣща́емь свѣтоли̑тїи ст҃а́гѡ дх҃а.</p>
<p><red>Г</red>ра́дъ па́трскїй граждани́номъ тобо́ю вели́кимъ ѡ҆богати́сѧ, бл҃же́нне и҆рѡдїѡ́не, вои́стиннꙋ, къ сїѡ́нꙋ вы́шнемꙋ приводѧ́ща сі́й въ пра́вдꙋ: тѣ́мже почита́етъ тѧ̀ бжⷭ҇твенными пѣснопѣ́ньми.</p>
<p><red>Бг҃оро́диченъ:</red></p>
<p><red>С</red>ло́вомъ свѧще́ннымъ ѻ҆́ч҃ее сло́во зачала̀ є҆сѝ, всѧ́кагѡ безслове́сїѧ человѣ́ки, бг҃ороди́тельнице дв҃о, и҆збавлѧ́юща. тѣ́мже словесы̀ всегда̀ велегла́снѡ бжⷭ҇твенными тѧ̀ сла́вимъ.</p>
<p><red>Пѣ́снь є҃. І҆рмо́съ:</red></p>
<p><red>Н</red>а землѝ неви́димый ꙗ҆ви́лсѧ є҆сѝ, и҆ человѣ́кѡмъ во́лею сожи́лъ є҆сѝ, непостижи́мый, и҆ къ тебѣ̀ ᲂу҆́тренююще, воспѣва́емъ тѧ̀, чл҃вѣколю́бче.</p>
<p><red>Н</red>а зе́млю прише́дша, є҆́же спастѝ заблꙋ́ждшаго, проповѣ́дасте сло́во, бжⷭ҇твеннїи а҆пⷭ҇ли, и҆ ѿ ле́сти всѧ̑ человѣ́ки и҆зба́висте.</p>
<p><red>С</red>траннолѣ́пнѡ прⷪ҇ро́чествїѧ тебѣ̀ бл҃года́ть ѿ бг҃а и҆злїѧ́сѧ бога́тнѡ, бг҃омꙋ́дре а҆га́ве: провозглаша́еши бо сказа́нїе хотѧ́щихъ бы́ти ꙗ҆вле́ннѡ.</p>
<p><red>Ꙗ҆</red>ви́лсѧ є҆сѝ и҆ногда̀, прозна́менꙋѧ па́ѵлꙋ навѣ́ты и҆ <anchor type="page" number="74"/> ᲂу҆́зы, и҆ ѡ҆ѕлоблє́нїѧ, прⷪ҇ро́че а҆га́ве, є҆гда̀ рꙋ́ки твоѧ̑ ѻ҆́нагѡ по́ѧсомъ свѧза́лъ є҆сѝ.</p>
<p><red>Бг҃оро́диченъ:</red></p>
<p><red>Є҆</red>ди́на на землѝ ржⷭ҇тво̀ и҆мѣ́ла є҆сѝ стра́нно, є҆ди́нѣхъ на́съ примирѧ́ющи є҆ди́номꙋ пребезнача́льномꙋ ѻ҆ц҃ꙋ̀. сегѡ̀ ра́ди є҆ди́нꙋ тѧ̀, ꙗ҆́кѡ мт҃рь бг҃а, чти́мъ.</p>
<p><red>Пѣ́снь ѕ҃. І҆рмо́съ:</red></p>
<p><red>Б</red>е́здна послѣ́днѧѧ грѣхѡ́въ ѡ҆бы́де мѧ̀, и҆ и҆счеза́етъ дꙋ́хъ мо́й: но простры́й, влⷣко, высо́кꙋю твою̀ мы́шцꙋ, ꙗ҆́кѡ петра́ мѧ, ᲂу҆пра́вителю, спасѝ.</p>
<p><red>П</red>оложѝ свѣщы̀ ꙗ҆́кѡ свѣтоза̑рны ва́съ сло́во, вселе́ннꙋю просвѣща́ющыѧ, и҆ тмꙋ̀ рѣша́щыѧ, бг҃ови́дцы а҆пⷭ҇ли, и҆ показꙋ́ющыѧ пꙋ́ть спаси́тельный.</p>
<p><red>М</red>е́ртвость проповѣ́дꙋѧ безсме́ртнагѡ, ᲂу҆мерщвле́нныхъ къ животꙋ̀ преставлѧ́ше, мꙋ́дрый а҆сѷгкрі́тъ, а҆пⷭ҇лѡвъ похвала̀, ѵ҆рка́нїи же тве́рдое ѡ҆гражде́нїе.</p>
<p><red>Ѡ҆</red>брѣ́те тѧ̀, а҆сѷгкрі́те, рѣкꙋ̀ во́дъ и҆спо́лненꙋ ѵ҆рка́нїа дх҃а, и҆ честны́ми напоє́нїи твои́ми напои́вшисѧ, принесѐ краснѣ̑йшаѧ влⷣцѣ прозѧбє́нїѧ.</p>
<p><red>Бг҃оро́диченъ:</red></p>
<p><red>З</red>ако́на тѧ̀ ѡ҆бразова́ше кївѡ́тъ прїе́мшꙋю зако́на бжⷭ҇твеннагѡ и҆сполне́нїе, и҆ пло́тїю ро́ждшꙋю, и҆ по ржⷭ҇твѣ̀ пребы́вшꙋю, приснодв҃о, ꙗ҆́кѡ пре́жде ржⷭ҇тва̀, бг҃оневѣ́сто.</p>
<p><red>Конда́къ, гла́съ в҃. Подо́бенъ:</red> <red>В</red>ы́шнихъ и҆щѧ̀:</p>
<p><red>Ꙗ҆</red>ви́стесѧ хрⷭ҇тѡ́вы ᲂу҆ч҃ницы̀ и҆ а҆пⷭ҇ли всечестні́и, и҆рѡдїѡ́не сла́вне, а҆га́ве и҆ рꙋ́фе, а҆сѷгкрі́те, фле́гонте со є҆́рмомъ, при́снѡ моли́тесѧ гдⷭ҇еви пода́ти на́мъ согрѣше́нїй проще́нїе пою́щымъ ва́съ.</p>
<p><red>Пѣ́снь з҃. І҆рмо́съ:</red></p>
<p><red>П</red>ре́жде ѻ҆́бразꙋ злато́мꙋ, персі́дскомꙋ чти́лищꙋ ѻ҆́троки не поклони́шасѧ, трїѐ пою́ще посредѣ̀ пе́щи: ѻ҆тцє́въ бж҃е, бл҃гослове́нъ є҆сѝ.</p>
<p><red>Ѡ҆</red>снова́вше до́брѣ на ка́мени вѣ́ры, ꙗ҆зы́кѡвъ и҆сполнє́нїѧ, ка́менїе дре́вле чтꙋ́щыѧ всꙋ́е, просвѣти́сте ꙗ҆́вѣ, бг҃оглаго́ливїи. <anchor type="page" number="75"/></p>
<p><red>П</red>опали́лъ є҆сѝ, фле́гонте свѧще́нне, ѻ҆гне́мъ бжⷭ҇твенныхъ слове́съ твои́хъ всѧ́ко ле́стное те́рнїе, и҆ сердца̀ ѻ҆каѧ́ннѡ ᲂу҆га̑сшаѧ теплото́ю дх҃а вже́глъ є҆сѝ ꙗ҆вле́ннѡ.</p>
<p><red>М</red>араѳѡ́нстїи жи́тели предста́телѧ тѧ̀ велича́йша и҆ ᲂу҆чи́телѧ и҆зрѧ́дна, и҆ свѣти́льника, и҆ наста́вника и҆мꙋ́ще, фле́гонте сла́вне, почита́ютъ тѧ̀ непреста́ннѡ.</p>
<p><red>Бг҃оро́диченъ:</red></p>
<p><red>Н</red>о́въ ра́й на́мъ, жи́зни дре́во, чⷭ҇таѧ, стѧжа́вши была̀ є҆сѝ, є҆гѡ́же снѣ́дь снѣ́дїю ᲂу҆мерщвлє́нныѧ ѡ҆живѝ, чⷭ҇таѧ бг҃ороди́тельнице.</p>
<p><red>Пѣ́снь и҃. І҆рмо́съ:</red></p>
<p><red>В</red>авѷлѡ́нскаѧ пе́щь ѻ҆́троки не ѡ҆палѝ, нижѐ бж҃ества̀ ѻ҆́гнь дв҃ꙋ растлѝ. тѣ́мъ со ѻ҆́трѡки, вѣ́рнїи, возопїе́мъ: благослови́те, дѣла̀ гдⷭ҇нѧ, гдⷭ҇а.</p>
<p><red>Д</red>а ᲂу҆блажи́тсѧ а҆га́въ, фле́гонтъ и҆ а҆сѷгкрі́тъ, рꙋ́фъ и҆ є҆рмі́й сла́вный, и҆ и҆рѡдїѡ́нъ дне́сь, сло́ва бы́вше бжⷭ҇твеннїи а҆пⷭ҇ли и҆ свѣти̑ла мі́ра, и҆ ꙗ҆зы́кѡвъ ᲂу҆чи́телїе.</p>
<p><red>Є҆</red>рмі́й пресла́вный далма́тїи бы́сть всеѧ̀ наста́вникъ, и҆ просвѣще́нїе: на сїю́ бо ꙗ҆́кѡ со́лнце многосвѣ́тло на́йде, творѧ̀ ди̑внаѧ и҆ просвѣща́ѧ сердца̀ неви̑дѧщаѧ пе́рвѣе.</p>
<p><red>С</red>ло́во ꙗ҆́кѡ свѣти́льникъ сїѧ́ющъ, є҆рмі́е, носѧ̀, сла́вне, сꙋ́щыѧ въ нощѝ лю́тыхъ сѣдѧ́щыѧ просвѣти́лъ є҆сѝ, и҆сцѣлє́нїѧ и҆ зна́мєнїѧ творѧ̀ вели̑ка, привле́клъ є҆сѝ къ вѣ́рѣ невѣ́рныхъ и҆сполне́нїе.</p>
<p><red>Бг҃оро́диченъ:</red></p>
<p><red>Т</red>ѧ̀ предста́тельство и҆́мамы, пречⷭ҇таѧ, рабѝ твоѝ, и҆ къ сн҃ꙋ твоемꙋ̀ и҆ бг҃ꙋ, хода́таицꙋ непосты́днꙋ, ѿ бѣ́дъ ны̀ спасѝ и҆ лю́тыхъ напа́стей, да вѣ́рою и҆ любо́вїю при́снѡ тѧ̀ сла́вимъ.</p>
<p><red>Пѣ́снь ѳ҃. І҆рмо́съ:</red></p>
<p><red>К</red>ꙋпино́ю и҆ ѻ҆гне́мъ пропи́саннꙋю въ сїна́и, законополо́жникꙋ мѡѷсе́ю, и҆ бж҃їй во чре́вѣ неѡпа́льнѡ заче́ншꙋю ѻ҆́гнь, всесвѣ́тлꙋю и҆ негаси́мꙋю свѣщꙋ̀, сꙋ́щꙋю бцⷣꙋ пѣ́сньми чтꙋ́ще велича́емъ.</p>
<p><red>С</red>вѧще́ннѣйшїй ли́къ соста́вимъ вѣ́рнѡ, <anchor type="page" number="76"/> є҆диномышле́нїемъ дꙋшѝ блажа́ще те́плѣ є҆́рма и҆ и҆рѡдїѡ́на, рꙋ́фа, а҆га́ва, а҆сѷгкрі́та же вели́каго и҆ фле́гонта бжⷭ҇твеннаго, ꙗ҆́кѡ сло́ва самови́дцы бы́вшыѧ.</p>
<p><red>Ꙗ҆́</red>кѡ ма̑слины та̑йныѧ ꙗ҆вле́ни вои́стиннꙋ бг҃оглаго́ливїи, на́шѧ ᲂу҆масти́ша дꙋ́шы и҆ ли́ца бл҃года́тїю, и҆ и҆зба́виша ѿ безбо́жнагѡ наси́лїѧ, и҆ тмы̀ неразꙋ́мїѧ: тѣ́мже и҆ досто́йнѡ ᲂу҆блажа́ютсѧ.</p>
<p><red>С</red>тена́нїй ны̀ мно́гихъ и҆ рабо́ты вра́жїѧ, и҆ ве́тхагѡ запина́телѧ, и҆зба́висте мꙋ́дрїи, и҆зба́вителевы а҆пⷭ҇ли: и҆ показа́сте стєзѝ, ведꙋ́щыѧ бж҃е́ственною наде́ждею къ црⷭ҇твꙋ нбⷭ҇номꙋ.</p>
<p><red>Ш</red>естосвѣ́тнаѧ свѣщѐ ст҃ы́хъ ᲂу҆ч҃ни̑къ, молѝ прилѣ́жнѡ трисо́лнечнꙋю зарю̀, просвѣти́ти дꙋ́шы на́шѧ, всесвѣ́тлꙋю соверша́ющихъ ва́шꙋ па́мѧть, и҆ и҆зба́вити ѿ тмы̀ и҆ вѣ́чнагѡ ѡ҆сꙋжде́нїѧ.</p>
<p><red>Бг҃оро́диченъ:</red></p>
<p><red>Ꙗ҆́</red>коже пламеноно́снаѧ клеща̀, прїѧ́ла є҆сѝ во ᲂу҆тро́бѣ ᲂу҆́гль разꙋ́мный, попалѧ́ющъ на́шѧ стра̑сти и҆ просвѣща́ющъ дꙋ́шы на́шѧ, и҆ рѣша́щъ тмꙋ̀ і҆дѡлонеи́стовства, чⷭ҇таѧ дв҃о многопѣ́таѧ.</p>
</document>
