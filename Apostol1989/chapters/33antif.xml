<?xml version="1.0" encoding="utf-8"?>
<document lang="cu" xmlns="http://www.ponomar.net/culiturgical">
<anchor type="folio" number="262" label="сѯ҃в"/>
<p><red>А҆нтїфѡ́ны по всѧ̀ днѝ.</red></p>
<p><red>А҆нтїфѡ́нъ а҃:</red> Бл҃го є҆́сть и҆сповѣ́датисѧ гдⷭ҇ви. <red>М</red>л҃твами бцⷣы сп҃се, спасѝ на́съ. <red>Сті́хъ:</red> Бл҃го є҆́сть и҆сповѣ́датисѧ гдⷭ҇ви, и҆ пѣ́ти и҆́мени твоемꙋ̀ вы́шнїй. <red>М</red>л҃твами бцⷣы сп҃се, спасѝ на́съ. <red>Сті́хъ:</red> Возвѣща́ти заꙋ́тра ми́лость твою̀, и҆ и҆́стинꙋ твою̀ на всѧ́кꙋ но́щь. <red>М</red>л҃твами бцⷣы сп҃се, спасѝ на́съ. <red>Сті́хъ:</red> Ꙗ҆́кѡ пра́въ гдⷭ҇ь бг҃ъ на́шъ, и҆ нѣ́сть непра́вды въ не́мъ. <red>М</red>л҃твами бцⷣы сп҃се, спасѝ на́съ. Сла́ва: <red>М</red>л҃твами бцⷣы сп҃се, спасѝ на́съ. И҆ ны́нѣ: <red>М</red>л҃твами бцⷣы сп҃се, спасѝ на́съ. <red>А҆нтїфѡ́нъ в҃:</red> Гдⷭ҇ь воцр҃и́сѧ въ лѣ́потꙋ ѡ҆блече́сѧ. <red>М</red>л҃твами ст҃ы́хъ твои́хъ сп҃се, спасѝ на́съ. <red>Сті́хъ:</red> Гдⷭ҇ь воцр҃и́сѧ, въ лѣ́потꙋ ѡ҆блече́сѧ, ѡ҆блече́сѧ гдⷭ҇ь въ си́лꙋ и҆ препоѧ́сасѧ. <red>М</red>л҃твами ст҃ы́хъ твои́хъ сп҃се, спасѝ на́съ. <red>Сті́хъ:</red> И҆́бо ᲂу҆твердѝ вселе́ннꙋю, ꙗ҆́же не подви́житсѧ. <red>М</red>л҃твами ст҃ы́хъ твои́хъ сп҃се, спасѝ на́съ. <red>Сті́хъ:</red> Свидѣ̑нїѧ твоѧ̀ ᲂу҆вѣ́ришасѧ ѕѣлѡ̀: до́мꙋ твоемꙋ̀ подоба́етъ ст҃ы́нѧ гдⷭ҇и, въ долготꙋ̀ дні́й. <red>М</red>л҃твами ст҃ы́хъ твои́хъ сп҃се, спасѝ на́съ. Сла́ва, и҆ ны́нѣ: <red>Є҆</red>диноро́дный сн҃е: <red>А҆нтїфѡ́нъ г҃:</red> Прїиди́те возра́дꙋемсѧ гдⷭ҇ви, воскли́кнемъ бг҃ꙋ сп҃си́телю на́шемꙋ. <red>А҆́ще є҆́сть недѣ́лѧ, глаго́лемъ:</red> <red>С</red>паси́ ны сн҃е бж҃їй, воскр҃сы́й и҆з̾ ме́ртвыхъ пою́щыѧ тѝ: <red>А҆</red>ллилꙋ́їа. <red>А҆́ще ли и҆́нъ де́нь, глаго́лемъ:</red> <red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: <red>А҆</red>ллилꙋ́їа. <red>Сті́хъ:</red> Предвари́мъ лицѐ є҆гѡ̀ во и҆сповѣ́данїи, и҆ во ѱалмѣ́хъ воскли́кнемъ є҆мꙋ̀. <red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: А҆ллилꙋ́їа. <red>Сті́хъ:</red> Ꙗ҆́кѡ бг҃ъ ве́лїй гдⷭ҇ь и҆ цр҃ь ве́лїй по все́й землѝ. <red>С</red>паси́ ны сн҃е бж҃їй, во ст҃ы́хъ ди́венъ <anchor type="folio" number="262v" label="сѯ҃в ѡ҆б."/> сы́й, пою́щыѧ тѝ: <red>А҆</red>ллилꙋ́їа. <red>Сті́хъ:</red> Ꙗ҆́кѡ въ рꙋцѣ̀ є҆гѡ̀ всѝ концы̀ землѝ, и҆ высѡты̀ го́ръ тогѡ̀ сꙋ́ть. <red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: <red>А҆</red>ллилꙋ́їа. <red>Сті́хъ:</red> Ꙗ҆́кѡ тогѡ̀ є҆́сть мо́ре, и҆ то́й сотворѝ є҆̀, и҆ сꙋ́шꙋ рꙋ́цѣ є҆гѡ̀ созда́стѣ. <red>С</red>паси́ ны сн҃е бж҃їй, во ст҃ы́хъ ди́венъ сы́й, пою́щыѧ тѝ: <red>А҆</red>ллилꙋ́їа. <red>Вхо́дное:</red> Прїиди́те поклони́мсѧ, и҆ припаде́мъ ко хрⷭ҇тꙋ̀. <red>С</red>паси́ ны сн҃е бж҃їй:</p>
<p><red>Коне́цъ, и҆ бг҃ꙋ сла́ва.</red></p>
<footer/>
</document>
