<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p><anchor type="folio" number="256" label="сн҃ѕ"/><red>Прокі́мени, а҆ллилꙋїа́рє, и҆ прича́стни дневні́и.</red></p>
<p><red>Въ понедѣ́льникъ, прокі́менъ, гла́съ д҃:</red> Творѧ́й а҆́гг҃лы своѧ̀ дх҃и, и҆ слꙋги̑ своѧ̀ пла́мень ѻ҆́гненный. <red>Сті́хъ:</red> Благословѝ дꙋшѐ моѧ̀ гдⷭ҇а, гдⷭ҇и бж҃е мо́й, возвели́чилсѧ є҆сѝ ѕѣлѡ̀. <red>А҆ллилꙋ́їа, гла́съ є҃:</red> Хвали́те гдⷭ҇а всѝ а҆́гг҃ли є҆гѡ̀, хвали́те є҆го̀ всѧ̑ си̑лы є҆гѡ̀. <red>Сті́хъ:</red> Ꙗ҆́кѡ то́й речѐ, и҆ бы́ша: то́й повелѣ̀, и҆ созда́шасѧ. <red>Прича́стный:</red> Творѧ́й а҆́гг҃лы своѧ̀ дх҃и, и҆ слꙋги̑ своѧ̀ пла́мень ѻ҆́гненный.</p>
<p><red>Во вто́рникъ, прокі́менъ, гла́съ з҃:</red> Возвесели́тсѧ првⷣникъ ѡ҆ гдⷭ҇ѣ, и҆ ᲂу҆пова́етъ на него̀. <red>Сті́хъ:</red> Оу҆слы́ши бж҃е гла́съ мо́й, внегда̀ моли́ти ми сѧ къ тебѣ̀. <red>А҆ллилꙋ́їа, гла́съ д҃:</red> Првⷣникъ ꙗ҆́кѡ фі́нїѯъ процвѣте́тъ, ꙗ҆́кѡ ке́дръ, и҆́же въ лїва́нѣ, ᲂу҆мно́житсѧ. <red>Сті́хъ:</red> Насажде́ни въ домꙋ̀ гдⷭ҇ни, во дво́рѣхъ бг҃а на́шегѡ процвѣтꙋ́тъ. <red>Прича́стный:</red> Въ па́мѧть вѣ́чнꙋю:</p>
<p><red>Въ сре́дꙋ, прокі́менъ, гла́съ г҃. Пѣ́снь бцⷣы:</red> Вели́читъ дш҃а̀ моѧ̀ гдⷭ҇а, и҆ возра́довасѧ дх҃ъ мо́й ѡ҆ бз҃ѣ сп҃сѣ мое́мъ. <red>Сті́хъ:</red> Ꙗ҆́кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ᲂу҆бл҃жа́тъ мѧ̀ всѝ ро́ди. <red>А҆ллилꙋ́їа, гла́съ и҃:</red> Слы́ши дщѝ и҆ ви́ждь, и҆ приклонѝ ᲂу҆́хо твоѐ. <red>Сті́хъ:</red> Лицꙋ̀ твоемꙋ̀ помо́лѧтсѧ бога́тїи лю́дстїи. <red>Прича́стный:</red> Ча́шꙋ спасе́нїѧ прїимꙋ̀ и҆ и҆́мѧ гдⷭ҇не призовꙋ̀.</p>
<p><red>Въ четверто́къ, прокі́менъ, гла́съ и҃:</red> Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <red>Сті́хъ:</red> Нб҃са̀ повѣ́даютъ сла́вꙋ бж҃їю: творе́нїе же рꙋкꙋ̀ є҆гѡ̀ возвѣща́етъ тве́рдь. <red>А҆ллилꙋ́їа, гла́съ а҃:</red> И҆сповѣ́дѧтъ нб҃са̀ чꙋдеса̀ твоѧ̀ гдⷭ҇и, и҆́бо и҆́стинꙋ твою̀ въ цр҃кви ст҃ы́хъ. <red>Сті́хъ:</red> Бг҃ъ <anchor type="folio" number="256v" label="сн҃ѕ ѡ҆б."/> прославлѧ́емь въ совѣ́тѣ ст҃ы́хъ. <red>Прича́стный:</red> Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.</p>
<p><red>Въ пѧто́къ, прокі́менъ, гла́съ з҃:</red> Возноси́те гдⷭ҇а бг҃а на́шего, и҆ покланѧ́йтесѧ подно́жїю нѡ́гꙋ є҆гѡ̀, ꙗ҆́кѡ ст҃о є҆́сть. <red>Сті́хъ:</red> Гдⷭ҇ь воцр҃и́сѧ, да гнѣ́ваютсѧ лю́дїе. <red>А҆ллилꙋ́їа, гла́съ а҃:</red> Помѧнѝ со́нмъ тво́й, є҆го́же стѧжа́лъ є҆сѝ и҆спе́рва. <red>Сті́хъ:</red> Бг҃ъ же цр҃ь на́шъ пре́жде вѣ́ка, содѣ́ла спасе́нїе посредѣ̀ землѝ. <red>Прича́стный:</red> Спасе́нїе содѣ́лалъ є҆сѝ посредѣ̀ землѝ бж҃е.</p>
<p><red>Въ сꙋббѡ́тꙋ, прокі́менъ, гла́съ и҃:</red> Весели́тесѧ ѡ҆ гдⷭ҇ѣ, и҆ ра́дꙋйтесѧ првⷣнїи. <red>Сті́хъ:</red> Бл҃же́ни и҆́хже ѡ҆ста́вишасѧ беззакѡ́нїѧ, и҆ и҆́хже прикры́шасѧ грѣсѝ. И҆ ᲂу҆ме́ршымъ, гла́съ ѕ҃: Дꙋ́ши и҆́хъ во бл҃ги́хъ водворѧ́тсѧ. <red>А҆ллилꙋ́їа, гла́съ д҃:</red> Воззва́ша пра́веднїи, и҆ гдⷭ҇ь ᲂу҆слы́ша и҆̀хъ, и҆ ѿ всѣ́хъ скорбе́й и҆́хъ и҆зба́ви и҆̀хъ.<red>Сті́хъ:</red> Мнѡ́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь. <red>Сті́хъ:</red> Бл҃же́ни ꙗ҆̀же и҆збра́лъ, и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ. <red>Прича́стный:</red> Ра́дꙋйтесѧ првⷣнїи ѡ҆ гдⷭ҇ѣ: <red>Дрꙋгі́й:</red> Бл҃же́ни ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.</p>
</document>
