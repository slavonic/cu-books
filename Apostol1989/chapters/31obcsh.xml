<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="folio" number="257" label="сн҃з"/>
<p><red>Прокі́мени, а҆пⷭ҇ли, а҆ллилꙋїа́рє, и҆ прича́стни ѻ҆́бщи ст҃ы̑мъ, и҆̀мже є҆гда̀ твори́мъ слꙋ́жбꙋ.</red></p>
<p><red>Слꙋ́жба прест҃ѣ́й бцⷣѣ. Прокі́менъ, гла́съ г҃. Пѣ́снь бцⷣы:</red> Вели́читъ дш҃а̀ моѧ̀ гдⷭ҇а, и҆ возра́довасѧ дх҃ъ мо́й ѡ҆ бз҃ѣ сп҃сѣ мое́мъ. <red>Сті́хъ:</red> Ꙗ҆́кѡ призрѣ̀ на смире́нїе рабы̀ своеѧ̀, се́ бо ѿ ны́нѣ ᲂу҆блажа́тъ мѧ̀ всѝ ро́ди. <red>Дрꙋгі́й прокі́менъ, гла́съ ѕ҃:</red> Помѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ. <red>Сті́хъ:</red> Ѿры́гнꙋ се́рдце моѐ сло́во бла́го. <red>А҆пⷭ҇лъ къ фїлїпписі́ємъ, зача́ло с҃м. Дрꙋгі́й ко є҆вре́ємъ, зача́ло т҃к. А҆ллилꙋ́їа, гла́съ и҃:</red> Слы́ши дщѝ и҆ ви́ждь, и҆ приклонѝ ᲂу҆́хо твоѐ. <red>Сті́хъ:</red> Лицꙋ̀ твоемꙋ̀ помо́лѧтсѧ бога́тїи лю́дстїи. <red>Прича́стный:</red> Ча́шꙋ спасе́нїѧ прїимꙋ̀, и҆ и҆́мѧ гдⷭ҇не призовꙋ̀.</p>
<p>Слꙋ́жба ст҃ы̑мъ нбⷭ҇нымъ безпло́тнымъ си́ламъ. <red>Прокі́менъ, гла́съ д҃:</red> Творѧ́й а҆́гг҃лы своѧ̀ дх҃и, и҆ слꙋгѝ своѧ̀ пла́мень ѻ҆́гненный. <red>Сті́хъ:</red> Благословѝ дꙋшѐ моѧ̀ гдⷭ҇а, гдⷭ҇и бж҃е мо́й возвели́чилсѧ є҆сѝ ѕѣлѡ̀. <red>А҆пⷭ҇лъ ко є҆вре́ємъ, зача́ло т҃є. А҆ллилꙋ́їа, гла́съ є҃:</red> Хвали́те гдⷭ҇а всѝ а҆́гг҃ли є҆гѡ̀, хвали́те є҆го̀ всѧ̀ си́лы є҆гѡ̀. <red>Сті́хъ:</red> Ꙗ҆́кѡ то́й речѐ, и҆ бы́ша: то́й повелѣ̀, и҆ созда́шасѧ. <red>Прича́стный:</red> Творѧ́й а҆́гг҃лы своѧ̀ дх҃и, и҆ слꙋгѝ своѧ̀ пла́мень ѻ҆́гненный.</p>
<p><red>Слꙋ́жба ст҃ы̑мъ а҆пⷭ҇лѡмъ ѻ҆́бща. Прокі́менъ, гла́съ и҃:</red> Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ. <red>Сті́хъ:</red> Нб҃са̀ повѣ́даютъ сла́вꙋ бж҃їю, творе́нїе же рꙋкꙋ̀ є҆гѡ̀ возвѣща́етъ тве́рдь. <red>А҆пⷭ҇лъ къ корі́нѳѧнѡмъ, зача́ло рл҃а. А҆ллилꙋ́їа, гла́съ а҃:</red> И҆сповѣ́дѧтъ нб҃са̀ чꙋдеса̀ твоѧ̀ гдⷭ҇и, и҆́бо <anchor type="folio" number="257v" label="сн҃з ѡ҆б."/> и҆́стинꙋ твою̀ въ цр҃кви ст҃ы́хъ. <red>Сті́хъ:</red> Бг҃ъ прославлѧ́емь въ совѣ́тѣ ст҃ы́хъ. <red>Прича́стный:</red> Во всю̀ зе́млю и҆зы́де вѣща́нїе и҆́хъ, и҆ въ концы̀ вселе́нныѧ глаго́лы и҆́хъ.</p>
<p><red>Слꙋ́жба ст҃ы̑мъ проро́кѡмъ ѻ҆́бща. Прокі́менъ, гла́съ д҃:</red> Ты̀ і҆ере́й во вѣ́къ по чи́нꙋ мелхїседе́ковꙋ. <red>Сті́хъ:</red> Речѐ гдⷭ҇ь гдⷭ҇ви моемꙋ̀: сѣдѝ ѡ҆деснꙋ́ю менѐ, до́ндеже положꙋ̀ врагѝ твоѧ̀ подно́жїе но́гъ твои́хъ. <red>А҆пⷭ҇лъ къ корі́нѳѧнѡмъ, зача́ло рн҃ѕ. Дрꙋгі́й ко є҆вре́ємъ, зача́ло тд҃і. Тре́тїй ѿ собо́рнагѡ посла́нїѧ і҆а́кѡвлѧ, зача́ло н҃з. А҆ллилꙋ́їа, гла́съ є҃:</red> Мѡѷсе́й и҆ а҆арѡ́нъ во і҆ере́ехъ є҆гѡ̀, и҆ самꙋ́илъ въ призыва́ющихъ и҆́мѧ є҆гѡ̀. <red>Сті́хъ:</red> Свѣ́тъ возсїѧ̀ пра́ведникꙋ, и҆ пра̑вымъ срⷣцемъ весе́лїе. <red>Прича́стный:</red> Въ па́мѧть вѣ́чнꙋю бꙋ́детъ пра́ведникъ:</p>
<p><red>Слꙋ́жба ст҃и́телю є҆ди́номꙋ. Прокі́менъ, гла́съ а҃:</red> Оу҆ста̀ моѧ̀ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ. <red>Сті́хъ:</red> Оу҆слы́шите сїѧ̑ всѝ ꙗ҆зы́цы, внꙋши́те всѝ живꙋ́щїи по вселе́ннѣй. <red>А҆пⷭ҇лъ ко є҆вре́ємъ, зача́ло ти҃і. А҆ллилꙋ́їа, гла́съ в҃:</red> Оу҆ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ. <red>Сті́хъ:</red> Зако́нъ бг҃а є҆гѡ̀ въ се́рдцѣ є҆гѡ̀, и҆ не за́пнꙋтсѧ стѡпы̀ є҆гѡ̀. <red>Прича́стный:</red> Въ па́мѧть вѣ́чнꙋю бꙋ́детъ пра́ведникъ:</p>
<p><red>Слꙋ́жба ст҃и́телей ѻ҆́бща. Прокі́менъ, гла́съ з҃:</red> Честна̀ пред̾ гдⷭ҇емъ сме́рть преподо́бныхъ є҆гѡ̀. <red>Сті́хъ:</red> Что̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <red>А҆пⷭ҇лъ ко є҆вре́ємъ, зача́ло тл҃є. А҆ллилꙋ́їа, гла́съ в҃:</red> Сщ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ. <red>Прича́стный:</red> Въ па́мѧть вѣ́чнꙋю:</p>
<p><red>Слꙋ́жба преподо́бныхъ, и҆ хрⷭ҇та̀ ра́ди ю҆ро́дивыхъ ѻ҆́бща. Прокі́менъ, гла́съ з҃:</red> Честна̀ пред̾ гдⷭ҇емъ сме́рть преподо́бныхъ є҆гѡ̀. <red>Сті́хъ:</red> Что̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <red>А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</red> Блаже́нъ мꙋ́жъ, боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀. <red>Сті́хъ:</red> Си́льно на землѝ бꙋ́детъ сѣ́мѧ є҆гѡ̀. <anchor type="folio" number="258" label="сн҃и"/> <red>Прича́стный:</red> Въ па́мѧть вѣ́чнꙋю:</p>
<p><red>Слꙋ́жба мч҃нка. Прокі́менъ, гла́съ з҃:</red> Возвесели́тсѧ пра́ведникъ ѡ҆ гдⷭ҇ѣ, и҆ ᲂу҆пова́етъ на него̀. <red>Сті́хъ:</red> Оу҆слы́ши бж҃е гла́съ мо́й, внегда̀ моли́ти ми сѧ къ тебѣ̀. <red>А҆пⷭ҇лъ къ тїмоѳе́ю, зача́ло сч҃в. А҆ллилꙋ́їа, гла́съ д҃:</red> Пра́ведникъ ꙗ҆́кѡ фі́нїѯъ процвѣте́тъ: <red>Прича́стный:</red> Въ па́мѧть вѣ́чнꙋю:</p>
<p><red>Слꙋ́жба мꙋ́ченикѡвъ ѻ҆́бща. Прокі́менъ, гла́съ д҃:</red> Ст҃ы̑мъ, и҆̀же сꙋ́ть на землѝ є҆гѡ̀, ᲂу҆дивѝ гдⷭ҇ь всѧ̀ хотѣ̑нїѧ своѧ̀ въ ни́хъ. <red>Сті́хъ:</red> Предзрѣ́хъ гдⷭ҇а предо мно́ю вы́нꙋ, ꙗ҆́кѡ ѡ҆деснꙋ́ю менѐ є҆́сть, да не подви́жꙋсѧ. <red>А҆пⷭ҇лъ къ ри́млѧнѡмъ, зача́ло ч҃ѳ: и҆лѝ ко є҆вре́ємъ, зача́ло т҃л. А҆ллилꙋ́їа, гла́съ д҃:</red> Воззва́ша пра́веднїи, и҆ гдⷭ҇ь ᲂу҆слы́ша и҆̀хъ, и҆ ѿ всѣ́хъ скорбе́й и҆́хъ и҆зба́ви и҆̀хъ. <red>Сті́хъ:</red> Мно́ги скѡ́рби пра́вєднымъ, и҆ ѿ всѣ́хъ и҆́хъ и҆зба́витъ ѧ҆̀ гдⷭ҇ь. <red>Прича́стный:</red> Ра́дꙋйтесѧ пра́веднїи ѡ҆ гдⷭ҇ѣ:</p>
<p><red>Слꙋ́жба свѧщенномꙋ́ченика. Прокі́менъ, гла́съ з҃:</red> Восхва́лѧтсѧ преподо́бнїи во сла́вѣ, и҆ возра́дꙋютсѧ на ло́жахъ свои́хъ. <red>Сті́хъ:</red> Воспо́йте гдⷭ҇ви пѣ́снь но́вꙋ, хвале́нїе є҆гѡ̀ въ цр҃кви преподо́бныхъ. <red>А҆пⷭ҇лъ ко є҆вре́ємъ, зача́ло тл҃д. А҆ллилꙋ́їа, гла́съ в҃:</red> Сщ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ. <red>Прича́стный:</red> Въ па́мѧть вѣ́чнꙋю:</p>
<p><red>Слꙋ́жба сщ҃енномч҃нкѡвъ ѻ҆́бща. Прокі́менъ, гла́съ з҃:</red> Честна̀ пред̾ гдⷭ҇емъ сме́рть преподо́бныхъ є҆гѡ̀. <red>Сті́хъ:</red> Что̀ возда́мъ гдⷭ҇ви ѡ҆ всѣ́хъ, ꙗ҆̀же воздаде́ ми; <red>А҆пⷭ҇лъ ко є҆вре́ємъ, зача́ло тл҃и ѿ полꙋ̀: и҆лѝ къ фїлїпписі́ємъ, зача́ло см҃ѕ. А҆ллилꙋ́їа, гла́съ в҃:</red> Сщ҃е́нницы твоѝ ѡ҆блекꙋ́тсѧ въ пра́вдꙋ, и҆ преподо́бнїи твоѝ возра́дꙋютсѧ. <red>Прича́стный:</red> Ра́дꙋйтесѧ:</p>
<p><red>Слꙋ́жба преподобномꙋ́ченикѡвъ ѻ҆́бща. Прокі́менъ, гла́съ з҃:</red> Восхва́лѧтсѧ преподо́бнїи во сла́вѣ, и҆ возра́дꙋютсѧ на ло́жахъ свои́хъ. <red>Сті́хъ:</red> Воспо́йте гдⷭ҇ви: пѣ́снь но́вꙋ, хвале́нїе є҆гѡ̀ въ цр҃кви преподо́бныхъ. <red>А҆пⷭ҇лъ преподобномч҃нка є҆ди́нагѡ, къ тїмоѳе́ю, зача́ло сч҃а. Преподобномч҃нкѡмъ</red> <anchor type="folio" number="258v" label="сн҃и ѡ҆б."/> <red>а҆пⷭ҇лъ къ ри́млѧнѡмъ, зача́ло ч҃ѳ. А҆ллилꙋ́їа, гла́съ ѕ҃:</red> Блаже́нъ мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀. <red>Сті́хъ:</red> Си́льно на землѝ бꙋ́детъ сѣ́мѧ є҆гѡ̀. <red>Прича́стный:</red> Ра́дꙋйтесѧ:</p>
<p><red>Слꙋ́жба ст҃ы́хъ мч҃нцъ ѻ҆́бща. Прокі́менъ, гла́съ д҃:</red> Ди́венъ бг҃ъ во ст҃ы́хъ свои́хъ, бг҃ъ і҆и҃левъ. <red>Сті́хъ:</red> Въ цр҃квахъ бл҃гослови́те бг҃а, гдⷭ҇а ѿ и҆стѡ́чникъ і҆и҃левыхъ. <red>А҆пⷭ҇лъ къ корі́нѳѧнѡмъ, зача́ло рп҃а. Дрꙋгі́й къ гала́тѡмъ, зача́ло с҃и. А҆ллилꙋ́їа, гла́съ а҃:</red> Терпѧ̀ потерпѣ́хъ гдⷭ҇а, и҆ внѧ́тъ мѝ и҆ ᲂу҆слы́ша моли́твꙋ мою̀. <red>Прича́стный:</red> Ра́дꙋйтесѧ:</p>
<p><red>Слꙋ́жба преподо́бныхъ же́нъ ѻ҆́бща. Прокі́менъ, и҆ а҆ллилꙋ́їа, пи́санъ мꙋ́ченицамъ. А҆пⷭ҇лъ къ гала́тѡмъ, зача́ло с҃и. Прича́стный:</red> Въ па́мѧть вѣ́чнꙋю:</p>
<p><red>Слꙋ́жба и҆сповѣ́дникѡвъ. Прокі́менъ, а҆ллилꙋ́їа и҆ прича́стный, пи́санъ преподобномꙋ́ченикѡмъ. А҆пⷭ҇лъ ко є҆фесе́ємъ, зача́ло сл҃г.</red></p>
<p><red>Слꙋ́жба безме́здникѡвъ. Прокі́менъ, пи́санъ мч҃нкѡмъ. А҆пⷭ҇лъ, зача́ло рн҃г. А҆ллилꙋ́їа, гла́съ в҃:</red> Сѐ что̀ добро̀, и҆лѝ что̀ красно̀ но є҆́же жи́ти бра́тїи вкꙋ́пѣ; <red>Прича́стный:</red> Ра́дꙋйтесѧ:</p>
<p><red>Слꙋ́жба за ме́ртвыѧ. Прокі́менъ, гла́съ ѕ҃:</red> Дꙋ́шы и҆́хъ во благи́хъ водворѧ́тсѧ. <red>Сті́хъ:</red> Къ тебѣ̀ гдⷭ҇и воздвиго́хъ дꙋ́шꙋ мою̀, бж҃е мо́й, на тѧ̀ ᲂу҆пова́хъ, да не постыжꙋ́сѧ во вѣ́къ. <red>А҆ллилꙋ́їа, гла́съ и҃:</red> Блаже́ни ꙗ҆̀же и҆збра́лъ и҆ прїѧ́лъ є҆сѝ гдⷭ҇и, и҆ па́мѧть и҆́хъ въ ро́дъ и҆ ро́дъ.</p>
<p>Въ понедѣ́льникъ а҆пⷭ҇лъ къ ри́млѧнѡмъ, зача́ло рг҃і.</p>
<p>Во вто́рникъ а҆пⷭ҇лъ къ корі́нѳѧнѡмъ, зача́ло рѯ҃в.</p>
<p>Въ сре́дꙋ а҆пⷭ҇лъ къ корі́нѳѧнѡмъ, зача́ло рѻ҃и.</p>
<p>Въ четверто́къ а҆пⷭ҇лъ къ корі́нѳѧнѡмъ, зача́ло р҃ѯ.</p>
<p>Въ пѧто́къ а҆пⷭ҇лъ къ корі́нѳѧнѡмъ, зача́ло рѯ҃г.</p>
<p>Въ сꙋббѡ́тꙋ а҆пⷭ҇лъ къ солꙋ́нѧнѡмъ, зача́ло с҃ѻ.</p>
<p><red>Прича́стный:</red> Блаже́ни ꙗ҆̀же и҆збра́лъ:</p>
<footer/>
</document>
