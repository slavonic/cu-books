<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p><anchor type="page" number="80"/><red>Мѣ́сѧца тогѡ́же въ з҃-й де́нь.</red></p>
<p><red>Воспомина́нїе на нб҃сѝ ꙗ҆́вльшагѡсѧ зна́менїѧ честна́гѡ крⷭ҇та̀, во гра́дѣ і҆ерⷭ҇ли́мѣ, ѿ ст҃а́гѡ ло́бнагѡ мѣ́ста протѧже́ннагѡ ѕвѣзда́ми, да́же до ст҃ы́ѧ горы̀ є҆леѡ́нскїѧ, въ г҃ ча́съ днѐ, при царѣ̀ кѡнста́нтїи, сы́нѣ вели́кагѡ кѡнстанті́на:</red></p>
<p><red>И҆ па́мѧть ст҃а́гѡ мꙋ́ченика а҆ка́кїа.</red></p>
<p><red>Стїхи̑ры крⷭ҇та̀, на ѕ҃, гла́съ д҃. Подо́бенъ:</red> <red>З</red>ва́нный свы́ше:</p>
<p><red>Д</red>не́сь ра́дꙋетсѧ вѣ́рныхъ мно́жество бжⷭ҇твенное,  ꙳ ꙗ҆влѧ́етсѧ бо нбⷭ҇ный крⷭ҇тъ концє́мъ, ꙳ ѡ҆сїѧва́етъ тве́рдь свѣ́томъ непристꙋ́пнымъ, ꙳ воздꙋ́хъ ѡ҆зарѧ́етъ,  ꙳ и҆ землѝ лицѐ ᲂу҆краша́етъ: ꙳ пое́тъ бжⷭ҇твенными пѣ́сньми цр҃ковь хрⷭ҇то́ва, ꙳ слꙋ́житъ почита́ющи, ꙳ свы́ше ю҆̀ соблюда́ющїй, ꙳ крⷭ҇тъ бжⷭ҇твенный и҆ пречꙋ́дный, ꙳ є҆гѡ́же си́лою ᲂу҆крѣплѧ́еми, ꙳ влⷣцѣ пристꙋ́пимъ, зовꙋ́ще: ꙳ ᲂу҆мирѝ мі́ръ и҆ просвѣтѝ дꙋ́шы на́шѧ.</p>
<p><red>Ꙗ҆́</red>коже честнѣ́йша лѣ́ствица, ꙳ ви́дѣнъ бы́сть дне́сь ꙳ всечестны́й крⷭ҇тъ и҆ сла́вный, ꙳ ѿ землѝ въ нбⷭ҇нымъ прево́дитъ, ꙳ вѣ́рою несꙋмнѣ́нною сего̀ почита́ющыѧ. ꙳ ра́дꙋютсѧ всѝ ꙗ҆зы́цы, ꙳ те́плѣ притека́ющїи ко креще́нїю, ꙳ и҆ цр҃ковь ꙗ҆́кѡ невѣ́ста ᲂу҆краша́етсѧ ꙳ ѻ҆́бразомъ бжⷭ҇твеннымъ: є҆го́же бо сокры́ти тща́хꙋсѧ і҆ꙋдє́и, ꙳ свы́ше воздꙋ́хъ ѡ҆зарѧ́етъ,  ꙳ и҆ спаса́етъ вѣ́рою къ немꙋ̀ притека́ющыѧ.</p>
<p><red>Ж</red>е́злъ бжⷭ҇твенныѧ си́лы ꙳ съ высоты̀ ꙗ҆ви́сѧ, ꙳ въ сїѡ́нѣ на́мъ по́сланъ крⷭ҇тъ, преѡблиста́ѧ бл҃года́тїю, ꙳ <anchor type="page" number="81"/> свѣ́томъ безмѣ́рнымъ, ꙳ на кра́нїевѣ мѣ́стѣ сла́внѣмъ, ꙳ возсїѧ̀ нбⷭ҇ный крⷭ҇тъ въ концѣ́хъ ꙳ распе́ншагѡсѧ бг҃а на́шегѡ, ꙳ проповѣ́даѧ всѣ̑мъ, ꙳ є҆́же стрⷭ҇ти ра́ди мі́рови спасе́нїе. ꙳ є҆мꙋ́же покланѧ́ющесѧ, ꙳ воспое́мъ немо́лчнѡ, ꙳ и҆ вѣ́рою про́симъ, ꙳ ᲂу҆мири́ти мі́ръ, и҆ спастѝ дꙋ́шы на́шѧ.</p>
<p><red>Сла́ва, гла́съ ѕ҃:</red></p>
<p><red>В</red>озвѣсти́ша нб҃са̀ сла́вꙋ твою̀, гдⷭ҇и, стра́шное крⷭ҇та̀ твоегѡ̀ зна́менїе, и҆ землѧ̀ всѧ̀ со стра́хомъ поклони́сѧ. мы́ же, славосло́вѧще, благода́рнѡ тебѣ̀ вопїе́мъ: бг҃ъ сы́й безстра́стенъ, пло́тїю пострада́ти за ны̀ во́лею прїѧ́лъ є҆сѝ, спасѝ лю́ди, ꙗ҆̀же стѧжа́лъ є҆сѝ твое́ю кро́вїю.</p>
<p><red>И҆ ны́нѣ, пра́здника. Тропа́рь, гла́съ и҃:</red></p>
<p><red>К</red>рⷭ҇та̀ твоегѡ̀ ѻ҆́бразъ ны́нѣ па́че со́лнца возсїѧ̀, є҆го́же ѿ горы̀ ст҃ы́ѧ да́же до ло́бнагѡ мѣ́ста просте́рлъ є҆сѝ, и҆ въ не́мъ твою̀, сп҃се, крѣ́пость ᲂу҆ѧсни́лъ є҆сѝ, си́мъ ᲂу҆крѣплѧ́ѧ и҆ вѣ̑рныѧ на́ши царѝ: ꙗ҆̀же и҆ спаса́й вы́нꙋ въ ми́рѣ, моли́твами бцⷣы, хрⷭ҇тѐ бж҃е, и҆ спасѝ на́съ.</p>
<p><red>Слꙋ́жба мч҃ника а҆ка́кїа пое́тсѧ на повече́рїи.</red></p>
<p><red>Канѡ́нъ а҆ка́кїа, творе́нїе ѳеофа́ново.</red></p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>М</red>о́рѧ чермнꙋ́ю пꙋчи́нꙋ, невла́жными стопа́ми, дре́внїй пѣшеше́ствовавъ і҆и҃ль, крⷭ҇тоѻбра́зными мѡѷсе́овыма рꙋка́ма, а҆мали́ковꙋ си́лꙋ въ пꙋсты́ни побѣди́лъ є҆́сть.</p>
<p><red>Д</red>обро́тою безѕло́бїѧ, сла́вне, ᲂу҆кра́шенъ, до́брыхъ винѣ̀ и҆сто́чникꙋ со дерзнове́нїемъ предста́лъ є҆сѝ: є҆го́же ны́нѣ на́мъ благопремѣ́нна твои́ми мольба́ми ᲂу҆стро́й. <anchor type="page" number="82"/></p>
<p><red>М</red>оле́бникъ и҆́стинный дне́сь на́съ а҆ка́кїй, высо́кимъ проповѣ́данїемъ вопїѧ̀, созыва́етъ на трапе́зꙋ: со тща́нїемъ ᲂу҆́бѡ теце́мъ и҆ весе́лїемъ, мꙋчениколю́бцы.</p>
<p><red>В</red>ода́мъ прича́щсѧ ѡ҆ставле́нїѧ креще́нїемъ, сыновство̀ прїѧ́тъ бл҃года́ти бж҃їѧ: и҆ второ́мꙋ креще́нїю мꙋче́нїѧ кро́вїю сподо́билсѧ є҆сѝ, преблаже́нне.</p>
<p><red>Н</red>е терпѧ̀ беззако́нїѧ, сла́вне, возноси́мо зрѣ́ти, хрⷭ҇то́во бж҃ество̀ ꙗ҆́снѡ предъ сꙋди́щемъ проповѣ́далъ є҆сѝ мꙋчи́телей, а҆ка́кїе, безѕло́бїю ꙗ҆́кѡ тезоимени́тъ.</p>
<p><red>Бг҃оро́диченъ:</red></p>
<p><red>В</red>ъ тебѣ̀, ѡ҆бра́дованнаѧ пречⷭ҇таѧ, ви̑дѣна бы́ша бж҃їѧ шє́ствїѧ проѧвле́ннѡ, дв҃ꙋ сохра́ншагѡ, и҆ по ржⷭ҇твѣ̀ нетлѣ́ннꙋ тѧ̀ ро́ждшꙋю соблю́дшагѡ.</p>
<p><red>Пѣ́снь г҃. І҆рмо́съ:</red></p>
<p><red>Н</red>е мꙋ́дростїю и҆ си́лою, и҆ бога́тствомъ хва́лимсѧ, но тобо́ю, ѻ҆́ч҃ею ѵ҆поста́сною мꙋ́дростїю, хрⷭ҇тѐ: нѣ́сть бо свѧ́тъ, па́че тебє̀, чл҃вѣколю́бче.</p>
<p><red>Р</red>а́зꙋмомъ бж҃е́ственнымъ и҆ премꙋ́дростїю и҆ сло́вомъ ᲂу҆кра́шенъ, мꙋ́дрыхъ плетє́нїѧ неразꙋ̑мнаѧ разори́лъ є҆сѝ: тѣ́мже твою̀ сла́внꙋю па́мѧть почита́емъ.</p>
<p><red>М</red>ꙋ́жественнымъ и҆ тве́рдымъ сїѧ́ѧ смы́сломъ, ты̀ развращє́нїѧ нечести́выхъ, и҆ ѡ҆полчє́нїѧ побѣди́лъ є҆сѝ, и҆ пре́лести разори́лъ є҆сѝ ᲂу҆тверждє́нїѧ.</p>
<p><red>Оу҆</red>крѣплѧ́емь си́лою бг҃а вседержи́телѧ, гнило́е и҆ немощно́е безбо́жїѧ ѡ҆бличи́лъ є҆сѝ: тѣ́мже побѣдоно́сца тѧ̀, мч҃ниче, проповѣ́дꙋемъ.</p>
<p><red>К</red>а́льнагѡ питїѧ̀ и҆ преле́стнагѡ, и҆ ти́ны и҆збѣ́глъ є҆сѝ, благоче́стїѧ просвѣще́нїемъ и҆ свѣтолꙋ́чными сїѧ̑нїи ᲂу҆́мъ ѡ҆сїѧ́ѧ, мꙋ́чениче а҆ка́кїе.</p>
<p><red>Бг҃оро́диченъ:</red></p>
<p><red>Д</red>ержа́вꙋ сме́рти и҆ клѧ́твы дре́внїѧ ѡ҆сꙋжде́нїе, <anchor type="page" number="83"/> заче́нши жи́знь, бг҃ороди́тельнице, ᲂу҆праздни́ла є҆сѝ: тѣ́мже твоѐ пречⷭ҇тое чти́мъ ржⷭ҇тво̀.</p>
<p><red>Пѣ́снь д҃. І҆рмо́съ:</red></p>
<p><red>С</red>ѣдѧ́й въ сла́вѣ на прⷭ҇то́лѣ бжⷭ҇тва̀, во ѻ҆́блацѣ ле́гцѣ прїи́де і҆и҃съ пребжⷭ҇твенный, нетлѣ́нною дла́нїю, и҆ спасѐ зовꙋ́щыѧ: сла́ва, хрⷭ҇тѐ, си́лѣ твое́й.</p>
<p><red>Н</red>еѡбори́мь ꙗ҆́коже сто́лпъ, вѣ́рою пребы́сть, ни мꙋче́нїй тꙋ́чами, ни ꙗ҆́звленными приложє́нїи, ни бїе́нїй вѣ́тры коле́блемь, но взыва́ше велегла́снѡ: сла́ва си́лѣ твое́й, гдⷭ҇и.</p>
<p><red>Ѡ҆</red>кормлѧ́емь вѣ́трилы, и҆ дыха̑нїи дх҃а ст҃а́гѡ, блаже́нне, въ приста́нищи ти́сѣ ты̀ почи́лъ є҆сѝ, и҆ стремле́нїѧ во́лнъ и҆ вѣ́трѡвъ не ᲂу҆жаса́лсѧ є҆сѝ, мꙋ́чениче хрⷭ҇то́въ всече́стне.</p>
<p><red>М</red>олѧ̀ держа́вꙋ бж҃їю непобѣди́мꙋю, ѡ҆долѣва́лъ є҆сѝ всю̀ сꙋпроти́внꙋю си́лꙋ: и҆ всѐ ѻ҆рꙋ́жїе и҆́хъ ѿѧ́тъ ра́дꙋѧсѧ, ꙗ҆́кѡ побѣди́тель, достосла́вне.</p>
<p><red>Н</red>аставлѧ́емь бжⷭ҇твеннымъ ꙗ҆вле́нїемъ, тече́нїѧ коне́цъ гра́дъ царе́въ сотвори́въ, є҆гѡ́же граждани́нъ бы́лъ є҆сѝ, преблаже́нне, всѧ́ко наше́ствїе ва́рварское ѿрѣва́ѧ.</p>
<p><red>Бг҃оро́диченъ:</red></p>
<p><red>Оу҆</red>мерщвле́нна мѧ̀, дв҃о, и҆ неизбѣ́жными ѡ҆держи́ма грѣха̀ свѧза̑нїи, є҆ди́на бг҃ома́ти, возста́ви, ꙗ҆́же жи́знь заче́ншаѧ вѣ́чнꙋю, и҆збавле́нїе всѣ̑мъ вѣ̑рнымъ даю́щꙋю.</p>
<p><red>Пѣ́снь є҃. І҆рмо́съ:</red></p>
<p><red>Н</red>ечести́вїи не ᲂу҆́зрѧтъ сла́вы твоеѧ̀, хрⷭ҇тѐ: но мы̀ тѧ̀, є҆диноро́дне, ѻ҆ч҃ескїѧ сла́вы сїѧ́нїе бжⷭ҇тва̀, ѿ но́щи ᲂу҆́тренююще, воспѣва́емъ тѧ̀, чл҃вѣколю́бче.</p>
<p><red>К</red>ре́стъ поне́слъ є҆сѝ на ра́мѣхъ неꙋкло́ннѡ, хрⷭ҇тꙋ̀ послѣ́дꙋѧ, къ жи́зни нетлѣ́ннѣй ведꙋ́щемꙋ тѧ̀, и҆ къ свѣ́тꙋ невече́рнемꙋ вводѧ́щꙋ, пребога́те.</p>
<p><red>Г</red>ѡ́рькїѧ тѣ́ла, всеблаже́нне, ра̑ны, и҆ ᲂу҆де́съ ѿсѣчє́нїѧ, <anchor type="page" number="84"/> пи́щꙋ безконе́чнꙋю тебѣ̀ и҆схода́таиша и҆ мꙋ́ченическїй вѣне́цъ, и҆ а҆́гг҃льское ра́дованїе.</p>
<p><red>Ю҆́</red>ноша неѕло́бивъ и҆ цѣломꙋ́дръ и҆ кро́токъ, и҆ крѣ́покъ на стра̑сти тѣлє́сныѧ, и҆ на де́мѡны же́стокъ, и҆ невѣ̑рнымъ непристꙋ́пенъ показа́лсѧ є҆сѝ, всеприснопа́мѧтне.</p>
<p><red>Бг҃оро́диченъ:</red></p>
<p><red>И҆́</red>стиннаго бг҃а на́мъ ро́ждшꙋю пло́тски, ѻ҆ц҃ꙋ̀ є҆диноро́днаго, бцⷣꙋ всечⷭ҇тꙋю тѧ̀ и҆менꙋ́емъ, гла́съ вкꙋ́пѣ соста́вльше ржⷭ҇твꙋ̀ твоемꙋ̀.</p>
<p><red>Пѣ́снь ѕ҃. І҆рмо́съ:</red></p>
<p><red>П</red>ожрꙋ́ ти со гла́сомъ хвале́нїѧ, гдⷭ҇и, цр҃ковь вопїе́тъ тѝ, ѿ бѣсо́вскїѧ кро́ве ѡ҆чи́щшисѧ, ра́ди ми́лости ѿ ре́бръ твои́хъ и҆сте́кшею кро́вїю.</p>
<p><red>Г</red>ла́домъ тѧ̀, и҆̀же да́ра бжⷭ҇твеннагѡ гла́дствꙋющїи, ѡ҆сꙋжда́ютъ, мꙋ́чениче, приснопита́емаго нбⷭ҇ными дарова̑нїи, и҆ пи́щꙋ неконча́емꙋю и҆мꙋ́щаго.</p>
<p><red>П</red>осрами́въ мꙋчи́телей безбо́жное шата́нїе, и҆ ѕлонача́льнаго ѕмі́ѧ пꙋчи́ною потопи́лъ є҆сѝ твои́хъ крове́й, побѣдоно́сецъ къ нб҃сѝ возлетѣ́лъ є҆сѝ, а҆ка́кїе.</p>
<p><red>С</red>ме́ртїю сме́рти влⷣчнѣ, преблаже́нне, подо́бѧсѧ, мꙋ́чениче, вѣ́чнѡ съ ни́мъ црⷭ҇твꙋеши, зрѣ́нїѧ є҆гѡ̀ и҆ ра́дости насыща́ѧсѧ.</p>
<p><red>Бг҃оро́диченъ:</red></p>
<p><red>Р</red>азрꙋши́ла є҆сѝ сме́рти, чⷭ҇таѧ, ѡ҆сꙋжде́нїе, и҆ зако́на клѧ́твꙋ, хрⷭ҇та̀ ро́ждшаѧ, разори́телѧ сме́рти, и҆ благослове́нїе всѣ̑мъ и҆сточи́вшаго.</p>
<p><red>Сѣда́ленъ, гла́съ д҃. Подо́бенъ:</red> <red>С</red>ко́рѡ предварѝ.</p>
<p><red>Т</red>ꙋ́чами крове́й твои́хъ, мꙋ́чениче а҆ка́кїе, врага̀ потопи́въ, всѧ̑ ѡ҆полчє́нїѧ мꙋчи́тєльскаѧ посрами́лъ є҆сѝ, дости́гъ а҆́гг҃льскїѧ невеще́ствєнныѧ ли́ки, прїѧ́лъ є҆сѝ нетлѣ́нїѧ неꙋвѧда́емый вѣне́цъ: тѣ́мже мольба́ми твои́ми спасѝ ѿ бѣ́дъ на́съ.</p>
<p><red>Пѣ́снь з҃. І҆рмо́съ:</red></p>
<p><red>С</red>пасы́й во ѻ҆гнѝ а҆враа́мскїѧ твоѧ̑ ѻ҆́троки, и҆ халдє́и ᲂу҆би́въ, <anchor type="page" number="85"/> ꙗ҆̀же пра́вда пра́веднѡ ᲂу҆ловлѧ́ше: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Оу҆</red>сѣ́ченъ во главꙋ̀, къ мы́сленнѣй впери́лсѧ є҆сѝ церко́внѣй главѣ̀, побѣ́днымъ вѣнце́мъ ᲂу҆кра́шенъ, и҆ зовы́й, пребога́те: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>С</red>ъ мч҃ники хрⷭ҇тѡ́вы, ꙗ҆́кѡ всеи́стиненъ мꙋ́ченикъ, сочета́лсѧ є҆сѝ терпѣли́внѡ, безбѡ́жныѧ мꙋчи́тели побѣди́въ, взыва́ѧ, а҆ка́кїе: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>В</red>оскрили́въ ᲂу҆́мъ ко блаже́ннѣй наде́жди, соблюда́емѣй вѣ̑рнымъ, въ мꙋ́ченическое вше́лъ є҆сѝ сꙋди́ще, воспѣва́ѧ дꙋ́хомъ: бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Бг҃оро́диченъ:</red></p>
<p><red>Р</red>ечє́нїѧ, дв҃о, прⷪ҇рѡ́къ и҆ дре́внїи ѻ҆́брази, твоѐ проѡбразꙋ́ютъ ꙗ҆́вѣ, бг҃ома́ти, чⷭ҇тое ржⷭ҇тво̀, є҆́же пою́ще, взыва́емъ: ѻ҆тє́цъ на́шихъ бж҃е, бл҃гослове́нъ є҆сѝ.</p>
<p><red>Пѣ́снь и҃. І҆рмо́съ:</red></p>
<p><red>Р</red>ꙋ́цѣ распросте́ръ данїи́лъ, львѡ́въ зїѧ̑нїѧ въ ро́вѣ затчѐ, ѻ҆́гненнꙋю же си́лꙋ ᲂу҆гаси́ша, добродѣ́телїю препоѧ́савшесѧ, благоче́стїѧ рачи́тели ѻ҆́троцы, взыва́юще: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>В</red>ъ вы́шнюю митропо́лїю, премꙋ́дре, црⷭ҇твꙋющꙋю и҆́стиннѡ всели́лсѧ є҆сѝ, ю҆́же созда̀ гдⷭ҇ь, и҆ ст҃ы̑мъ проꙋгото́ва, надѣ́ющымсѧ на него̀ и҆ вѣ́рою зовꙋ́щымъ: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>П</red>ретерпѣ́лъ є҆сѝ любо́вїю мꙋ́къ томле́нїе, гла́домъ же та́ѧ помина́лъ є҆сѝ, и҆зрѧ́дне, присносꙋ́щное наслажде́нїе и҆ пи́щꙋ, и҆ ра́дость пребыва́ющꙋю, вопїю́щымъ: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Оу҆</red>до́бь и҆ ѕѣлѡ̀ ско́рѡ ра́товалъ є҆сѝ сꙋпротивобо́рцы <anchor type="page" number="86"/> твоѧ̑, непобѣди́ма побо́рника, помо́щника же и҆ застꙋ́пника, и҆ состра́ждꙋща хрⷭ҇та̀ и҆мѣ́ѧ, пребога́те, є҆мꙋ́же вопїе́мъ: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>А҆</red>ка́кїе блаже́нне, пронарече́нъ бы́въ, житїѐ неѕло́биво и҆мѣ́лъ є҆сѝ и҆ непоро́чно, ᲂу҆кра́шено кро́вїю страда́нїѧ, прехва́льне, и҆ добродѣ́тельми мꙋ́ченическими ᲂу҆добрѧ́емь, и҆ зовы́й: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Бг҃оро́диченъ:</red></p>
<p><red>Т</red>а́инство стра́нно вои́стиннꙋ, подъ со́лнцемъ є҆ди́на показа́ла є҆сѝ: бг҃а бо родила̀ є҆сѝ, чⷭ҇таѧ, неви́димаго и҆ безнача́льнаго, и҆ невмѣсти́маго всѣ́ми, и҆ непостижи́маго. є҆мꙋ́же вопїе́мъ: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Пѣ́снь ѳ҃. І҆рмо́съ:</red></p>
<p><red>Є҆́</red>ѵа ᲂу҆́бѡ недꙋ́гомъ преслꙋша́нїѧ клѧ́твꙋ всели́ла є҆́сть: ты́ же, дв҃о бцⷣе, прозѧбе́нїемъ чревоноше́нїѧ мі́рови бл҃гослове́нїе процвѣла̀ є҆сѝ. тѣ́мъ тѧ̀ всѝ велича́емъ.</p>
<p><red>И҆</red>мы́й, бл҃же́нне, страда́льческагѡ противле́нїѧ, сїѧ́тельное є҆́же ѿ побѣ́ды, престо́лꙋ предста́лъ є҆сѝ влⷣчню, со а҆́гг҃льскими ликꙋ́ѧ во́инствы, и҆ всѣ̑мъ спасе́нїѧ просѧ̀, твою̀ па́мѧть блажа́щымъ.</p>
<p><red>С</red>вѣтла̑ твоѧ̑ на врагѝ, пребога́те, побѣ̑днаѧ храбѡ́рства, тебѣ́ же по́чєсти мно́гѡ бо́льше тво́й подвигополо́жникъ подава́ше, и҆ бжⷭ҇твеннагѡ свѣтоли́тїѧ и҆сполне́нїе. тѣ́мже тѧ̀ всѝ ᲂу҆блажа́емъ.</p>
<p><red>Б</red>ли́зъ бы́лъ є҆сѝ хрⷭ҇та̀, вседо́блественне, и҆́бо стра́сть и҆ ско́рбь претерпѣ́лъ є҆сѝ: тѣ́мже тѧ̀ видѣ́нїѧ ꙗ҆́снѡ и҆ бг҃овидѣ́нїѧ сподо́би, и҆́мже на землѝ вины̑ стѧжа́лъ є҆сѝ, и҆здале́ча сїѧ̑ ѡ҆блобыза́ѧ.</p>
<p><red>Бг҃оро́диченъ:</red></p>
<p><red>К</red>раснѣ́йшїй добро́тою тво́й пло́дъ, всенепоро́чнаѧ, па́че всѣ́хъ ꙗ҆ви́сѧ, заре́ю тва́рь ᲂу҆краша́ѧ добротвори́тельныѧ <anchor type="page" number="87"/> красоты̀: є҆го́же прилѣ́жнѡ молѧ́щи, спасти́ тѧ непреста́ннѡ велича́ющыѧ.</p>
<p><red>Стїхи̑ры ст҃а́гѡ а҆ка́кїа, гла́съ д҃. Подо́бенъ:</red> <red>Ꙗ҆́</red>кѡ до́блѧ:</p>
<p><red>Н</red>а є҆ди́наго ѕмі́ѧ ꙗ҆́рость взе́мъ, ꙳ и҆ хрⷭ҇то́вою непребори́мою ꙳ и҆ непобѣди́мою си́лою препоѧ́савсѧ, ꙳ бг҃омꙋ́дре а҆ка́кїе, ꙳ ѕлы́хъ ѡ҆брѣта́телѧ ꙳ на зе́млю низве́рглъ є҆сѝ, ꙳ превознесе́ннꙋю низложи́въ си́лꙋ, ꙳ и҆ сеѧ̀ дѣ́йствꙋющыѧ слꙋжи́тели ꙳ посрами́лъ є҆сѝ.</p>
<p><red>Ѕ</red>лы́хъ ѿчꙋжде́нїю, ꙳ до́брыхъ присвое́нїю ꙳ поꙋчи́всѧ свы́ше, ꙳ дѣ́ломъ бы́лъ є҆сѝ, ꙳ и҆́мже пронаре́клсѧ є҆сѝ пе́рвѣе, ꙳ а҆ка́кїе премꙋ́дре, ꙳ а҆́ще и҆ па́че про́званъ, ꙳ є҆́же бѣ̀ по́слѣжде: ꙳ про́мыслъ бо вели́кихъ веще́й винꙋ̀, ꙳ неизрече́ннѡ и҆ неви́димѡ предлага́етъ и҆здале́ча.</p>
<p><red>В</red>е́лїй во гра́дѣхъ, ꙳ и҆ всѣ́мъ ца́рствꙋющїй, ꙳ честны́й тво́й хра́мъ, ꙳ ꙗ҆́кѡ вѣне́цъ ца́рскїй и҆́мать, ꙳ и҆ столпа̀ предлага́етъ стѧжа́вшымъ тѧ̀, ꙳ мꙋ́дра граждани́на, ꙳ и҆ храни́телѧ прїѧ́тна, ꙳ и҆ до́блѧ ѻ҆рꙋ́жника, ꙳ внеза̑пнаѧ врагѡ́въ и҆ сꙋпоста́тѡвъ ꙳ наи̑тїѧ ѿгонѧ́ща.</p>
<p><red>Бг҃оро́диченъ:</red></p>
<p><red>Оу҆</red>блажа́ю тѧ̀, пречⷭ҇таѧ, ꙳ человѣ́ки и҆схи́тившꙋю ꙳ и҆зъ глꙋбины̀ ѕѡ́лъ и҆ неча́ѧнїѧ: ꙳ пѣсносло́влю тѧ̀, бг҃оневѣ́сто, ꙳ присноблаже́ннꙋю, ꙳ и҆ сла́влю твоѐ, чⷭ҇таѧ, недоꙋмѣ́нное ржⷭ҇тво̀, ꙳ ꙗ҆́кѡ родила̀ є҆сѝ сп҃са мі́ра, ꙳ и҆ клѧ́твы свободи́ла є҆сѝ, дв҃о, ꙳ пра́дѣднїѧ человѣ́чество.</p>
<p><red>Крⷭ҇тобг҃оро́диченъ:</red></p>
<p><red>Н</red>а крⷭ҇тѣ́ тѧ ꙗ҆́кѡ ᲂу҆зрѣ̀ ꙳ пригвожде́на, гдⷭ҇и, а҆́гница и҆ мт҃и твоѧ̀ дивлѧ́шесѧ, ꙳ и҆ что̀ видѣ́нїе сїѐ, взыва́ше, ꙳ сн҃е вожделѣ́нне; ꙳ сїѧ̑ тебѣ̀ невѣ́рный собо́ръ воздадѐ беззако́нный, ꙳ и҆́же мно́гихъ твои́хъ чꙋде́съ наслади́выйсѧ; ꙳ но сла́ва неизглаго́ланномꙋ ꙳ соше́ствїю твоемꙋ̀, влⷣко. <anchor type="page" number="88"/></p>
<p><red>Канѡ́нъ пра́здника, со і҆рмосо́мъ на ѕ҃: и҆ крⷭ҇та̀ на ѕ҃:</red></p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>К</red>олесни̑цы фараѡ́нѡвы и҆ си́лꙋ є҆гѡ̀ вве́рже въ мо́ре крѣ́пкїй во бране́хъ, воспое́мъ пѣ́снь но́вꙋю, ꙗ҆́кѡ просла́висѧ.</p>
<p><red>Ꙗ҆</red>ви́лъ є҆сѝ на землѝ зарю̀ крⷭ҇та̀, и҆́мже дїа́вола низложи́въ, человѣ́ческїй ро́дъ спа́слъ є҆сѝ, гдⷭ҇и: тѣ́мже пое́мъ сла́вꙋ твою̀.</p>
<p><red>Р</red>а́зꙋма непоко́рство, крⷭ҇то́мъ и҆зба́витель разорѝ враждꙋ̀, ѻ҆́ч҃имъ благоволе́нїемъ. пое́мъ є҆мꙋ̀ пѣ́снь но́вꙋ, сла́внѡ бо просла́висѧ.</p>
<p><red>Ꙗ҆́</red>кѡ во є҆де́мѣ живо́тное дре́во всади́лъ є҆сѝ, хрⷭ҇тѐ, та́кѡ ски́петръ побѣдотво́рный крⷭ҇тъ тво́й, свѣтови́днѡ возсїѧ́лъ є҆сѝ на го́рꙋ ст҃ꙋ́ю.</p>
<p><red>Бг҃оро́диченъ:</red></p>
<p><red>Ю҆́</red>же прⷪ҇ро́ческїй прови́дѣ ли́къ, ꙗ҆́коже две́рь нбⷭ҇нꙋю и҆ неѡпали́мꙋю кꙋпинꙋ̀, тѧ̀, дв҃о мт҃и чⷭ҇таѧ, бг҃а ро́ждшꙋю позна́хомъ.</p>
<p><red>Пѣ́снь г҃. І҆рмо́съ:</red></p>
<p><red>Л</red>ꙋ́къ си́льныхъ и҆знемо́же, и҆ немощствꙋ́ющїи препоѧ́сашасѧ си́лою: сегѡ̀ ра́ди ᲂу҆тверди́сѧ въ гдⷭ҇ѣ се́рдце моѐ.</p>
<p><red>Ꙗ҆́</red>кѡ щито́мъ защища́еми, непобѣди́магѡ крⷭ҇та̀ зна́менїемъ, влⷣко, є҆гѡ́же не терпѧ̀ ме́рзскїй, и҆счеза́етъ съ де́мѡнскимъ мно́жествомъ.</p>
<p><red>В</red>сѧ̑ крⷭ҇тъ тво́й возвеселѝ, распѧ́таго тѧ̀ бг҃а и҆сповѣ́дающыѧ: и҆ ꙗ҆́кѡ пресвѣ́тлою и҆ непристꙋ́пною красото́ю ѡ҆сїѧ̀.</p>
<p><red>Бг҃оро́диченъ:</red></p>
<p><red>Р</red>а́дꙋйсѧ, мт҃и неискꙋсобра́чнаѧ, бг҃а сло́ва во ᲂу҆тро́бѣ твое́й вмѣсти́вшаѧ, и҆ ро́ждши воплоще́ннаго бг҃а, кꙋ́пнѡ и҆ чл҃вѣ́ка.</p>
<p><red>Сѣда́ленъ, гла́съ д҃ Подо́бенъ:</red> <red>В</red>ознесы́йсѧ:</p>
<p><red>П</red>оказа́вый крⷭ҇та̀ бжⷭ҇твенный ѻ҆́бразъ на нб҃сѝ, сꙋ́щыѧ на землѝ наста́вити къ твоемꙋ̀ позна́нїю, хрⷭ҇тѐ бж҃е, дне́сь просїѧ̀ невече́рнѧѧ свѣ́тлость, и҆ свѣ́тъ лица̀ <anchor type="page" number="89"/> твоегѡ̀ на на́съ зна́менасѧ. тогѡ̀ ᲂу҆́бѡ всѝ и҆́мамы вѣ́рнїи, ѻ҆рꙋ́жїе ми́ра, непобѣди́мꙋю побѣ́дꙋ.</p>
<p><red>Два́жды.</red></p>
<p><red>Сла́ва, и҆ ны́нѣ, пра́здника.</red></p>
<p><red>Пѣ́снь д҃. І҆рмо́съ:</red></p>
<p><red>Оу҆</red>слы́шахъ слꙋ́хъ тво́й, гдⷭ҇и, ꙗ҆́кѡ ꙗ҆ви́лсѧ є҆сѝ на землѝ, и҆ просла́вихъ твою̀ си́лꙋ.</p>
<p><red>Т</red>а́йнѡ ᲂу҆́бѡ пе́рвѣе, чꙋ́вственнѡ же дне́сь, просїѧ́лъ є҆сѝ, хрⷭ҇тѐ, пречⷭ҇тагѡ крⷭ҇та̀ твоегѡ̀ ѻ҆́бразъ.</p>
<p><red>Б</red>еззако́нныхъ бг҃оꙋбі́йцъ де́рзость, крⷭ҇тнымъ ѻ҆́бразомъ просвѣти́въ, и҆з̾ѡбличи́лъ є҆сѝ, сп҃се ще́дре.</p>
<p><red>Оу҆</red>тверди́лъ є҆сѝ хрⷭ҇тїа́нскꙋю вѣ́рꙋ, невеще́ственнымъ твои́мъ свѣ́томъ, крⷭ҇тъ на́мъ, хрⷭ҇тѐ, начерта́въ.</p>
<p><red>Бг҃оро́диченъ:</red></p>
<p><red>М</red>т҃и чⷭ҇таѧ, бл҃гослове́ннаѧ влⷣчце, є҆го́же родила̀ є҆сѝ бг҃а, моли́твами твои́ми ми́лостива сотворѝ на́мъ.</p>
<p><red>Пѣ́снь є҃. І҆рмо́съ:</red></p>
<p><red>В</red>озсїѧ́вый свѣ́тъ и҆ просвѣти́вый ᲂу҆́тро, и҆ показа́вый де́нь, сла́ва тебѣ̀, сла́ва тебѣ̀, і҆и҃се, сн҃е бж҃їй.</p>
<p><red>С</red>мертоно́сное дре́во во є҆де́мѣ а҆да́мꙋ, дре́вле престꙋпи́вшемꙋ, сме́рть принесѐ: крⷭ҇тъ же живоно́сный, ны́нѣ ꙗ҆́вльсѧ, мі́ра просвѣтѝ концы̀.</p>
<p><red>С</red>оста́вивый сло́вомъ первозда́нное сїѧ́нїе, ꙗ҆́кѡ сн҃ꙋ ѻ҆ц҃ъ крⷭ҇тъ ны́нѣ свѣтоза́ренъ написꙋ́етъ, распе́ншемꙋсѧ свидѣ́тельствꙋѧ бжⷭ҇тво̀.</p>
<p><red>В</red>о свѣ́тѣ незаходи́мѣ превы́спреннїй свѣ́тъ, во ѻ҆ц҃ѣ̀ ᲂу҆́зримъ вѣ́рою, хрⷭ҇тѐ, тѧ̀ сн҃а и҆ тво́й дх҃ъ дꙋша́мъ на́шымъ просїѧ́нъ.</p>
<p><red>Бг҃оро́диченъ:</red></p>
<p><red>Б</red>олѣ́зней мт҃рнихъ, ѻ҆трокови́це, не позна́ла є҆сѝ, преесте́ственнѡ заче́нши бг҃а и҆ ро́ждши пло́тїю: тѣ́мже тѧ̀ всѝ досто́йнѡ сла́вимъ. <anchor type="page" number="90"/></p>
<p><red>Пѣ́снь ѕ҃. І҆рмо́съ:</red></p>
<p><red>В</red>негда̀ скорбѣ́ти мѝ, возопи́хъ ко гдⷭ҇ꙋ, и҆ ᲂу҆слы́ша мѧ̀ бг҃ъ спасе́нїѧ моегѡ̀.</p>
<p><red>Д</red>а покры́ютсѧ ᲂу҆́бѡ ѻ҆́чи беззако́нныхъ, крⷭ҇тныѧ бо добро́ты блиста́ющїѧ не могꙋ́ще зрѣ́ти.</p>
<p><red>Д</red>а насладѧ́тсѧ заре́ю пречⷭ҇тагѡ крⷭ҇та̀, бг҃а вѣ́дѧщїи, на дре́вѣ распе́ншагосѧ пло́тїю.</p>
<p><red>Бг҃оро́диченъ:</red></p>
<p><red>Ꙗ҆́</red>же бг҃а ро́ждшаѧ, дв҃о неискꙋсобра́чнаѧ, ѡ҆ на́съ, не преста́й, сн҃а твоего̀ молѧ́щи.</p>
<p><red>Конда́къ, гла́съ д҃. Подо́бенъ:</red> <red>В</red>ознесы́йсѧ:</p>
<p><red>Ѿ</red>ве́рзый нб҃са̀ заключє́ннаѧ, на нб҃сѝ пресвѣ̑тлыѧ лꙋчы̀, на землѝ возсїѧ̀ пречⷭ҇тый крⷭ҇тъ: тѣ́мже сїѧ́нїе є҆гѡ̀ дѣ́йства прїе́мше, къ незаходи́момꙋ наставлѧ́емсѧ свѣ́тꙋ, и҆ во бране́хъ и҆́мамы є҆го̀ ѻ҆рꙋ́жїе ми́ра, непобѣди́мꙋю побѣ́дꙋ.</p>
<p><red>І҆́косъ:</red></p>
<p><red>З</red>на́менїе сѐ стра́шное вели́кагѡ бг҃а ви́дѣ вели́кїй кѡнстанті́нъ, и҆ слы́шаше гл҃го́лющꙋ въ не́мъ і҆и҃сꙋ, пе́рвѣе глаго́лавшꙋ царю̀ хрⷭ҇тїа́нъ вѣ́рныхъ самодержа́вномꙋ: да́же ᲂу҆́бѡ до втора́гѡ прише́ствїѧ, се́й твоемꙋ̀ гра́дꙋ достоѧ́нїе сохранѧ́ѧ, и҆ пребꙋ́детъ да́же до сконча́нїѧ, и҆ градѡ́мъ всѣ̑мъ первосѣда́нїе. стѣна́ же томꙋ̀ бꙋ́детъ крⷭ҇тъ, ѻ҆рꙋ́жїе ми́ра, непобѣди́маѧ побѣ́да.</p>
<p><red>Пѣ́снь з҃. І҆рмо́съ:</red></p>
<p><red>С</red>пасы́й во ѻ҆гнѝ а҆враа̑мскїѧ твоѧ̑ ѻ҆́троки, и҆ халдє́и ᲂу҆би́въ, ꙗ҆̀же пра́вда пра́веднагѡ ᲂу҆ловлѧ́ше: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>В</red>озне́сшеесѧ на крⷭ҇тъ сл҃нце въ полꙋ́дне, є҆го́же зрѧ́щи чꙋ́вственное со́лнце, лꙋчы̀ своѧ̑ скры̀: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Б</red>г҃ови́дцꙋ во ѻ҆гнѝ дре́вле бесѣ́дова и҆ мра́цѣ: <anchor type="page" number="91"/> крⷭ҇тоѧвле́ннымъ же блиста́нїемъ, ꙗ҆́кѡ бг҃ъ сла́вимь дне́сь: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Ѿ</red> свѣ́та и҆ во свѣ́тѣ свѣ́тъ соприсносꙋ́щный сїѧ́ѧ, и҆ пречⷭ҇тымъ твои́мъ свѣ́томъ, крⷭ҇та̀ твоегѡ̀ побѣ́дꙋ показа́лъ є҆сѝ: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Бг҃оро́диченъ:</red></p>
<p><red>Н</red>есказа́ннѡ во ᲂу҆тро́бѣ, и҆ преесте́ственнѡ прїе́мшꙋю непремѣ́ннаго бг҃а, за милосе́рдїе къ человѣ́кѡмъ прише́дшаго, благоче́стнѡ воспое́мъ ꙗ҆́кѡ мт҃рь бг҃а на́шегѡ во вѣ́ки.</p>
<p><red>Пѣ́снь и҃. І҆рмо́съ:</red></p>
<p><red>В</red>о ѻ҆́бразѣ а҆́гг҃ла ꙗ҆́вльшагосѧ въ пещѝ ѻ҆́гненнѣй пѣсносло́вцємъ, хрⷭ҇та̀ бг҃а по́йте, ѻ҆́троцы, свѧще́нницы, бл҃гослови́те, лю́дїе, превозноси́те во всѧ̑ вѣ́ки.</p>
<p><red>Н</red>а прⷭ҇то́лѣ сла́вы ви́дѣна бы́вша, и҆ на дре́вѣ крⷭ҇тнѣмъ пригвожде́на сꙋщество́мъ пло́ти, по́йте, ѻ҆́троцы, свѧще́нницы, благослови́те, лю́дїе, превозноси́те во всѧ̑ вѣ́ки.</p>
<p><red>С</red>вѣ́томъ пречⷭ҇тымъ воѡбра́жшаго на кра́нїевѣ крⷭ҇тъ, на горѣ̀ ст҃ѣ́й, по́йте, ѻ҆́троцы, свѧще́нницы, бл҃гослови́те, лю́дїе, превозноси́те во всѧ̑ вѣ́ки.</p>
<p><red>С</red>лавосло́вѧще є҆ди́наго ѿ трⷪ҇цы, заре́ю крⷭ҇тною вселе́ннꙋю просвѣща́юща, по́йте, ѻ҆́троцы, свѧще́нницы, бл҃гослови́те, лю́дїе, превозноси́те во всѧ̑ вѣ́ки.</p>
<p><red>Бг҃оро́диченъ:</red></p>
<p><red>Н</red>еизрече́ннѡ и҆ безъ сѣ́мене заче́ншꙋю, и҆ ро́ждшꙋю ра́дость вселе́нныѧ, хрⷭ҇та̀ бг҃а, по́йте, ѻ҆́троцы, свѧще́нницы, бл҃гослови́те, лю́дїе, превозноси́те во всѧ̑ вѣ́ки.</p>
<p><red>Пѣ́снь ѳ҃. І҆рмо́съ:</red></p>
<p><red>К</red>а́мень нерꙋкосѣ́чный ѿ несѣко́мыѧ горы̀ тебє̀, дв҃о, краеꙋго́льный ѿсѣче́сѧ, хрⷭ҇то́съ, совокꙋпи́вый разстоѧ̑щаѧсѧ є҆стєства̀. тѣ́мъ веселѧ́щесѧ, тѧ̀, бцⷣе, велича́емъ. <anchor type="page" number="92"/></p>
<p><red>Д</red>ре́вле во ѻ҆гни́ же и҆ мра́цѣ, непокори̑вымъ ᲂу҆зако́нивый: ны́нѣ же вѣ́рнымъ твои̑мъ лю́демъ, крⷭ҇та̀ твоегѡ̀ ѻ҆́бразъ начерта́въ, па́че свѣти̑лъ сїѧ́ющь: є҆го́же досто́йнѡ велича́емъ.</p>
<p><red>П</red>ла́касѧ тмо́ю тва́рь распе́ншихъ тѧ̀ де́рзости: ны́нѣ же бл҃голѣ́пнѣйшимъ свѣ́томъ живоно́сный просїѧ̀ крⷭ҇тъ тво́й, хрⷭ҇тѐ, цр҃ко́внꙋю показа̀ сокрове́ннꙋю красотꙋ̀.</p>
<p><red>Ѡ҆</red> тебѣ̀ ᲂу҆пова́нїе возвы́сивше, бога́тїи лю́дїе твоѝ, тебѣ̀ на мольбꙋ̀ крⷭ҇тъ, и҆ стра́шнꙋю кро́вь твою̀ предлага́ютъ: по бл҃гопребы́тнѡ пода́ждь на́мъ, сло́ве бж҃їй, и҆збавле́нїе.</p>
<p><red>Бг҃оро́диченъ:</red></p>
<p><red>П</red>росвѣтѝ на́съ, ро́ждшаѧ свѣ́тъ непристꙋ́пный, дв҃о, и҆ и҆спо́лни на́съ весе́лїѧ и҆ ра́дости, и҆ бжⷭ҇твеннагѡ ра́зꙋма, чи́стымъ се́рдцемъ тѧ̀ бл҃горазꙋ́мнѡ велича́ющыѧ.</p>
<p><red>Свѣти́ленъ. Подо́бенъ:</red> <red>Оу҆</red>ченикѡ́мъ:</p>
<p><red>К</red>рⷭ҇тъ, храни́тель всеѧ̀ вселе́нныѧ: крⷭ҇тъ, красота̀ цр҃кве: крⷭ҇тъ, царе́й держа́ва: крⷭ҇тъ, вѣ́рныхъ ᲂу҆твержде́нїе, крⷭ҇тъ, а҆́гг҃лѡвъ сла́ва и҆ де́мѡнѡвъ ꙗ҆́зва.</p>
<p><red>Два́жды.</red></p>
<p><red>Сла́ва, и҆ ны́нѣ, пра́здника.</red></p>
<p><red>На лїтꙋргі́и прокі́менъ, гла́съ з҃:</red> <red>В</red>озноси́те гдⷭ҇а бг҃а на́шего, и҆ покланѧ́йтесѧ подно́жїю нѡгꙋ̀ є҆гѡ̀, ꙗ҆́кѡ свѧ́то є҆́сть. <red>Сті́хъ:</red> <red>Г</red>дⷭ҇ь воцр҃и́сѧ, да гнѣ́ваютсѧ лю́дїе. <red>А҆пⷭ҇лъ къ корі́нѳѧнѡмъ, зача́ло рк҃є. А҆ллилꙋ́їа, гла́съ а҃:</red> <red>П</red>омѧнѝ со́нмъ тво́й: <red>Сті́хъ:</red> <red>Б</red>г҃ъ же цр҃ь на́шъ: <red>Є҆ѵⷢ҇лїе і҆ѡа́нна, зача́ло ѯ҃. Прича́стенъ:</red> <red>З</red>на́менасѧ на на́съ свѣ́тъ лица̀ твоегѡ̀, гдⷭ҇и.</p>
</document>
