<?xml version="1.0" encoding="utf-8"?>
<?xml-stylesheet type="text/xsl" href="../../util/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="73"/>
<p><red>Мѣ́сѧца тогѡ́же въ ѕ҃-й де́нь.</red></p>
<p><red>Ст҃а́гѡ и҆ пра́веднагѡ і҆́ѡва многострада́льнагѡ.</red></p>
<p><red>Стїхи̑ры, гла́съ д҃. Подо́бенъ:</red> <red>Д</red>а́лъ є҆сѝ зна́менїе:</p>
<p><red>П</red>ра́веденъ и҆ неѕло́бивъ, ꙳ и҆́стиненъ же и҆ непоро́ченъ, и҆ вѣ́ренъ, ꙳ и҆ всѧ́кїѧ ѡ҆греба́ѧсѧ, і҆́ѡве, ѕлы́ѧ ве́щи, позна́нъ бы́лъ є҆сѝ, бл҃же́нне, ꙳ ᲂу҆кра́шенъ добродѣ́тельми ꙗ҆́кѡ вои́стиннꙋ, ꙳ и҆ благоче́стїемъ сїѧ́ѧ. ꙳ тѣ́мже тѧ̀ ᲂу҆блажа́емъ, и҆ свѧто́е твоѐ дне́сь и҆ честно́е пра́зднꙋемъ, ра́дꙋющесѧ, торжество̀. <anchor type="page" number="74"/></p>
<p><red>Б</red>ога́тствомъ благоче́стїѧ, ꙳ ꙗ҆́кѡ багрѧни́цею многоцѣ́нною ᲂу҆кра́шенъ, ꙳ непоро́чный і҆́ѡве, ꙳ ми́лостїю, пра́вдою, ꙳ ꙗ҆́коже бжⷭ҇твеннымъ вѣнце́мъ ѡ҆дѣ́ѧнъ, ꙳ надъ страстьмѝ томѧ́щими ꙳ ты̀ ца́рствовалъ є҆сѝ. ꙳ тѣ́мже къ црⷭ҇твѡмъ разꙋ́мнымъ преста́вилсѧ є҆сѝ, ꙳ цр҃ю̀, пресла́вне, вѣ́чномꙋ предстоѧ́ти.</p>
<p><red>І҆́</red>ѡва непобѣди́маго во и҆скꙋше́нїихъ бы́вша, ꙳ пло́ти своеѧ̀ ꙗ҆́звами, ꙳ столпа̀ непоколеби́маго, ꙳ мꙋ́жествꙋ забра́ло, ꙳ всѣ̑мъ позна́на бы́вша, ꙳ мꙋдролю́бнымъ по́мысломъ, ꙳ дїа́волꙋ жа̑ла сокрꙋши́вша, ꙳ бжⷭ҇твеннаго и҆ бг҃омꙋ́драго, ꙳ благочести̑вымъ ᲂу҆твержде́нїе, ꙳ гдⷭ҇нѧ непоро́чнаго, восхва́лимъ, ᲂу҆го́дника.</p>
<p><red>Сла́ва, и҆ ны́нѣ, пра́здника. Тропа́рь, гла́съ а҃.</red></p>
<p><red>Б</red>ога́тство ви́дѣвъ добродѣ́телей і҆́ѡвлихъ, ᲂу҆кра́сти ко́знствоваше пра́ведныхъ вра́гъ, и҆ растерза́въ сто́лпъ тѣлесѐ, сокро́вище не ᲂу҆кра́де дꙋ́ха: ѡ҆брѣ́те бо воѡрꙋже́нꙋ непоро́чнагѡ дꙋ́шꙋ, мене́ же и҆ ѡ҆бнажи́въ плѣнѝ. предвари́въ ᲂу҆́бѡ мѧ̀ пре́жде конца̀, и҆зба́ви мѧ̀ льсти́вагѡ, сп҃се, и҆ спаси́ мѧ.</p>
<p><red>Канѡ́нъ, є҆гѡ́же краегране́сїе безъ бг҃оро́дичнѡвъ:</red></p>
<p><red>Т</red>мострада́льнаго досто́йно пѣ́ти і҆́ѡва.</p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>Л</red>и́цы і҆и҃льтестїи невла́жными стопа́ми по́нтъ чермны́й, и҆ вла́жнꙋю глꙋбинꙋ̀ прогна́вше, вса́дники трїста́ты врагѝ ви́дѧще въ не́й погрꙋжє́ны, съ весе́лїемъ поѧ́хꙋ: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>К</red>рѣ́пкаго а҆дама́нта, терпѣ́нїѧ вѣнце́мъ ᲂу҆кра́шена, хрⷭ҇то́ва цр҃ковь ᲂу҆́мныма зрѧ́щи ѻ҆чи́ма, торжествꙋ́етъ въ ра́дости, вопїю́щи: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>Н</red>и ѧ҆зы́къ премꙋ́дрыхъ возмо́жетъ, ни ᲂу҆́мъ человѣ́чь <anchor type="page" number="75"/> пости́гнꙋти похвалы̀ твоеѧ̀: и҆́бо несозда́нный ѧ҆зы́къ тѧ̀ бг҃очести́ва, и҆́стинна и҆ непоро́чна наречѐ. тѣ́мже согла́снѡ вопїе́мъ: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>Н</red>епщева́въ бога́тствомъ ѡ҆гражде́на, подви́жнѡ побѣди́ти пра́ведника и҆спроша́етъ льсти́вый, и҆ ѡ҆бнаже́нїемъ нꙋ́жднѡ побори́въ разсѣ́десѧ, терпѣ́нїемъ бо вопїѧ́ше: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>Бг҃оро́диченъ:</red></p>
<p><red>Л</red>и́цы тѧ̀ прⷪ҇ро́честїи пою́тъ, чⷭ҇таѧ, и҆ безпло́тныхъ мно́жєства почита́ютъ. и҆́бо зижди́телѧ всѣ́хъ и҆зъ ᲂу҆тро́бы твоеѧ̀ несказа́ннѡ проше́дшаго зрѧ́ще, семꙋ̀ немо́лчнѡ пою́тъ: пои́мъ бг҃ꙋ на́шемꙋ, ꙗ҆́кѡ просла́висѧ.</p>
<p><red>Пѣ́снь г҃. І҆рмо́съ:</red></p>
<p><red>Л</red>ꙋ́къ си́льныхъ и҆знемо́же, и҆ немощствꙋ́ющїи препоѧ́сашасѧ си́лою. сегѡ̀ ра́ди ᲂу҆тверди́сѧ въ гдⷭ҇ѣ се́рдце моѐ.</p>
<p><red>П</red>ребыва́лъ є҆сѝ непрекло́ненъ ᲂу҆мо́мъ, ты̀ любе́зныхъ дѣте́й и҆ бога́тства ѡ҆бнаже́нъ, воспѣва́ѧ: бл҃гослове́нно гдⷭ҇а моегѡ̀ и҆́мѧ.</p>
<p><red>В</red>е́щь добродѣ́тели сотвори́лъ є҆сѝ, бога́тство и҆ нищетꙋ̀: ѻ҆бои́ми бо розжига́емь, ꙗ҆́кѡ зла́то седмери́цею, ꙗ҆ви́лсѧ є҆сѝ и҆скꙋ́снѣйшїй.</p>
<p><red>Г</red>лаго́лѡмъ жены̀ приложи́сѧ, ꙗ҆́коже нача́льномꙋ роди́телю, ѕло́бы нача́льникъ ѕмі́й тебѣ̀: но солга́сѧ, кова́рствомъ безъ мѣ́ры хвалѧ́йсѧ.</p>
<p><red>Бг҃оро́диченъ:</red></p>
<p><red>Р</red>а́дꙋйсѧ, мт҃и неискꙋсобра́чнаѧ, ꙗ҆́же бг҃а сло́ва во ᲂу҆тро́бѣ твое́й вмѣ́щши, и҆ ро́ждши воплоще́ннаго, ꙗ҆́кѡ бг҃а кꙋ́пнѡ и҆ чл҃вѣ́ка.</p>
<p><red>Конда́къ, гла́съ и҃. Подо́бенъ:</red> <red>Ꙗ҆́</red>кѡ нача́тки.</p>
<p><red>Ꙗ҆́</red>кѡ и҆́стиненъ и҆ пра́веденъ, бг҃очести́въ и҆ непоро́ченъ, ѡ҆свѧще́нъ же ꙗ҆́вльсѧ, всесла́вне, бж҃їй ᲂу҆го́дниче и҆́стинный, просвѣти́лъ є҆сѝ мі́ръ въ терпѣ́нїи твое́мъ, <anchor type="page" number="76"/> терпѣли́вѣйшїй и҆ до́блѣйшїй. тѣ́мже всѝ, бг҃омꙋ́дре, па́мѧть твою̀ воспѣва́емъ.</p>
<p><red>Та́же сѣда́ленъ, гла́съ г҃. Подо́бенъ:</red> <red>К</red>расотѣ̀ дѣ́вства:</p>
<p><red>І҆́</red>ѡва непоро́чнаго и҆ чистѣ́йшаго, превысо́каго столпа̀, и҆ непобѣди́маго хитростьмѝ врага̀ бы́вша дꙋ́хомъ, всѝ ᲂу҆блажи́мъ и҆ вѣ́рнѡ восхва́лимъ, вели́ка ᲂу҆го́дника хрⷭ҇тꙋ̀ бы́вшаго, и҆ сего̀ прилѣ́жнѡ молѧ́ща, спастѝ ѿ бѣ́дъ дꙋ́шы на́шѧ.</p>
<p><red>Сла́ва, и҆ ны́нѣ, пра́здника.</red></p>
<p><red>Пѣ́снь д҃. І҆рмо́съ:</red></p>
<p><red>Оу҆</red>слы́шахъ сла́вное смотре́нїе твоѐ, хрⷭ҇тѐ бж҃е, ꙗ҆́кѡ роди́лсѧ є҆сѝ ѿ дв҃ы, да ѿ ле́сти и҆зба́виши зовꙋ́щыѧ: сла́ва си́лѣ твое́й, гдⷭ҇и.</p>
<p><red>Д</red>ово́льнѣйшїй ѻ҆́бразъ, и҆ сто́лпъ ѡ҆дꙋшевле́нъ, на́мъ добродѣ́телей і҆́ѡвъ непоро́чный показа́сѧ, є҆мꙋ́же ревни́тели ны̀ вопїю́щыѧ сотворѝ: сла́ва си́лѣ твое́й, гдⷭ҇и.</p>
<p><red>И҆</red>сцѣлѣва́етъ твоегѡ̀ благоси́лїѧ и҆ терпѣ́нїѧ неѕло́бныѧ дꙋшѝ во гное́нїи страда̑нїѧ, є҆́же во є҆де́мѣ сꙋ́щагѡ престꙋпле́нїѧ и҆сцѣле́нїе, і҆́ѡве преблаже́нне.</p>
<p><red>П</red>о́мысломъ разсꙋжда́ѧ прпⷣбнымъ, воспѣва́ше і҆́ѡвъ: блага̑ѧ прїе́мше ѿ гдⷭ҇а, болѣ́знєннаѧ до́блественнѡ не стерпи́мъ ли; сла́ва си́лѣ твое́й, гдⷭ҇и.</p>
<p><red>Бг҃оро́диченъ:</red></p>
<p><red>Н</red>еискꙋсобра́чнаѧ бг҃оневѣ́сто, ꙗ҆́же сп҃са ро́ждши пло́тїю, тѧ̀ воспѣва́емъ, препросла́вленнаѧ, и҆ немо́лчнѡ си́це тебѣ̀ взыва́емъ: ра́дꙋйсѧ, предста́тельнице твои́хъ рабѡ́въ.</p>
<p><red>Пѣ́снь є҃. І҆рмо́съ:</red></p>
<p><red>В</red>озсїѧ́вый свѣ́тъ и҆ просвѣти́вый ᲂу҆́тро, и҆ показа́вый де́нь, сла́ва тебѣ̀, сла́ва тебѣ̀, і҆и҃се сн҃е бж҃їй.</p>
<p><red>Оу҆</red>тѣша́юще ѿ лю́тыхъ, прило́жше стрꙋпѡ́мъ твои̑мъ болѣ̑зни, множа́йшыѧ тебѣ̀ и҆сплето́ша вѣнцы̀, і҆́ѡве сла́вне.</p>
<p><red>Ю҆́</red>ношски въ лю́тыхъ непобѣди́мь ꙗ҆ви́лсѧ є҆сѝ, и҆ въ бога́тствѣ къ досажде́нїю, пра́ведниче, не взѧ́тсѧ, і҆́ѡве непоро́чне. <anchor type="page" number="77"/></p>
<p><red>Н</red>евреди́мо дꙋше́вное храни́ло назида́ѧ, до́блественнѣ терпѣ́лъ є҆сѝ, сла́вне, вра́жїю лю́тꙋю бꙋ́рю.</p>
<p><red>Бг҃оро́диченъ:</red></p>
<p><red>А҆́</red>гг҃лѡвъ гла́съ немо́лчнѡ тва́рь приноша́етъ тебѣ̀, дв҃о: ра́дꙋйсѧ, мт҃и чⷭ҇таѧ і҆и҃са, сн҃а бж҃їѧ.</p>
<p><red>Пѣ́снь ѕ҃. І҆рмо́съ:</red></p>
<p><red>В</red>озопѝ, проѡбразꙋ́ѧ погребе́нїе тридне́вное, прⷪ҇ро́къ і҆ѡ́на, въ ки́тѣ молѧ́сѧ: ѿ тлѝ и҆зба́ви мѧ̀, і҆и҃се, цр҃ю̀ си́лъ.</p>
<p><red>Д</red>иви́тсѧ слꙋ́хъ, наслажда́ѧсѧ слове́съ твои́хъ, ꙗ҆́кѡ ᲂу҆ста̀ та̑инъ показа́лсѧ є҆сѝ и҆спо́лнена, сотво́ршагѡ и҆ наꙋ́чшагѡ тѧ̀, бжⷭ҇твеннагѡ дх҃а.</p>
<p><red>И҆</red>сцѣлѧ́ѧ скорбѧ́щемꙋ болѣ́знь се́рдца, ѿ ѻ҆́чїю милосе́рдїѧ пролива́лъ є҆сѝ сле́зы, предстоѧ̀ си̑рымъ и҆ вдови́цамъ, і҆́ѡве сла́вне.</p>
<p><red>Ж</red>итїѐ твоѐ благоче́стное и҆ бг҃олю́бное бы́сть: сегѡ̀ ра́ди и҆ сме́рть ꙗ҆ви́сѧ поко́й, и҆ къ непреста́нномꙋ весе́лїю, і҆́ѡве, преста́вилсѧ є҆сѝ.</p>
<p><red>Бг҃оро́диченъ:</red></p>
<p><red>М</red>о́лимсѧ ѡ҆ рабѣ́хъ твои́хъ, пренепоро́чнаѧ бцⷣе, и҆зъ тебє̀ воплоще́ннаго молѝ, ꙗ҆́кѡ тѧ̀ є҆ди́нꙋ предста́тельницꙋ на́шꙋ зна́емъ.</p>
<p><red>Конда́къ и҆ і҆́косъ пра́здника.</red></p>
<p><red>Пѣ́снь з҃. І҆рмо́съ:</red></p>
<p><red>С</red>пасы́й во ѻ҆гнѝ а҆враа̑мскїѧ твоѧ̑ ѻ҆́троки, и҆ халдє́и ᲂу҆би́въ, ꙗ҆̀же пра́вда пра́веднѡ ᲂу҆ловлѧ́ше: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>З</red>ако́нныхъ не невкꙋ́сенъ сы́й, но прⷪ҇ро́кѡвъ и҆ зако́на носѧ̀ и҆сполне́нїе і҆́ѡве, за любо́вь бг҃ꙋ ᲂу҆годи́лъ є҆сѝ, воспѣва́ѧ: препѣ́тый гдⷭ҇и бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Н</red>е сниска́въ сокро́вища на землѝ, но на нб҃сѣ́хъ ᲂу҆пова́нїе, ꙗ҆́кѡ пра́хъ вмѣни́лъ є҆сѝ зла́то, бг҃ови же пѣ́ти возжела́лъ є҆сѝ: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ. <anchor type="page" number="78"/></p>
<p><red>Л</red>юбве́ тѧ ча̑дъ и҆ и҆мѣ́нїѧ ѡ҆бнажѝ пра́ведныхъ вра́гъ: дꙋши́ же твоеѧ̀ крѣ́пость не преста̀ вопи́ти: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Трⷪ҇ченъ:</red></p>
<p><red>С</red>ло́во и҆ дх҃ъ ѿ ѻ҆ц҃а̀ є҆ди́но трїѷпоста́сное є҆стество̀, бг҃осло́вѧще благоче́стнѡ, бг҃омꙋ́дрїи, вѣ́рою вопїе́мъ: препѣ́тый гдⷭ҇и, бж҃е ѻ҆тє́цъ на́шихъ, бл҃гослове́нъ є҆сѝ.</p>
<p><red>Бг҃оро́диченъ:</red></p>
<p><red>Б</red>езбра́чнѡ во чре́вѣ вы́ше сло́ва прїи́мшꙋ непремѣ́ннаго бг҃а, ми́лостїю человѣ́кѡмъ прича́щшагосѧ, благоче́стнѡ воспое́мъ, ꙗ҆́кѡ мт҃рь бж҃їю, во вѣ́ки.</p>
<p><red>Пѣ́снь и҃. І҆рмо́съ:</red></p>
<p><red>В</red>о ѻ҆́бразѣ а҆́гг҃ла ꙗ҆́вльшагосѧ въ пещѝ ѻ҆́гненнѣй пѣсносло́вцємъ, хрⷭ҇та̀ бг҃а по́йте, ѻ҆́троцы, свѧще́нницы, бл҃гослови́те, лю́дїе, превозноси́те во всѧ̑ вѣ́ки.</p>
<p><red>Т</red>оржествꙋ́етъ ве́сь пра́зднꙋющихъ въ вы́шнихъ ли́къ, съ чꙋде́снымъ воспѣва́емымъ і҆́ѡвомъ: по́йте, ѻ҆́троцы, свѧще́нницы, благослови́те, лю́дїе, превозноси́те во всѧ̑ вѣ́ки.</p>
<p><red>Оу҆</red>сꙋгꙋ́би тебѣ̀ вѣнцы̀ на землѝ и҆ на нб҃сѝ подвигополо́жникъ, бг҃омꙋ́дре і҆́ѡве. тѣ́мже взыва́еши: свѧще́нницы, благослови́те, лю́дїе, превозноси́те во всѧ̑ вѣ́ки.</p>
<p><red>И҆</red>сцѣлє́нїѧ дꙋша́мъ же и҆ тѣ́лѡмъ, гное́нїе твоеѧ̀ пло́ти и҆сточа́етъ, пребога́те, воспѣва́ющымъ: свѧще́нницы, благослови́те, лю́дїе, превозноси́те во всѧ̑ вѣ́ки.</p>
<p><red>Н</red>едꙋ́гъ и҆ здра́вїе, бога́тство и҆ нищета̀, воскипѣ́ша въ житїѝ твое́мъ, блаже́нне, свѣ́телъ бо ꙗ҆́вльсѧ всѣ́ми, зове́ши: лю́дїе, превозноси́те во всѧ̑ вѣ́ки.</p>
<p><red>Бг҃оро́диченъ:</red></p>
<p><red>Н</red>еизрече́ннѡ и҆ безъ сѣ́мене заче́ншꙋю, и҆ ро́ждшꙋю ра́дость вселе́ннѣй, хрⷭ҇та̀ бг҃а, по́йте, ѻ҆́троцы, свѧще́нницы, благослови́те, лю́дїе, превозноси́те во всѧ̑ вѣ́ки. <anchor type="page" number="79"/></p>
<p><red>Пѣ́снь ѳ҃. І҆рмо́съ:</red></p>
<p><red>Є҆́</red>ѵа ᲂу҆́бѡ недꙋ́гомъ преслꙋша́нїѧ клѧ́твꙋ всели́ла є҆́сть, ты́ же, дв҃о бцⷣе, прозѧбе́нїемъ чревоноше́нїѧ мі́рови бл҃гослове́нїе процвѣла̀ є҆сѝ: тѣ́мъ тѧ̀ всѝ велича́емъ.</p>
<p><red>І҆́</red>ѡвъ ᲂу҆́бѡ терпѣ́нїѧ свѣ́тлостїю досто́йнѡ вѣнча́сѧ: ты́ же пла́чеши и҆ сѣ́тꙋеши, не терпѧ̀ пра́веднагѡ вѣнца̀: сꙋ́етнѡ бо надѣ́ѧвсѧ, посрами́лсѧ є҆сѝ, сатано̀, є҆ди́не пра́ведникѡвъ вра́же.</p>
<p><red>Ꙗ҆́</red>кѡ дости́жнѡ человѣ́кѡмъ ви́дѣти, сла́вꙋ твою̀ ᲂу҆смотри́въ безсме́ртнꙋю, стра́хомъ ᲂу҆держа́нъ бы́въ, и҆ благоговѣ́нїемъ возопѝ і҆́ѡвъ, ѕѣлѡ̀ тре́петенъ: пе́пелъ є҆́смь и҆ землѧ̀, ты́ же гдⷭ҇ь. тѣ́мъ тѧ̀ всѝ велича́емъ.</p>
<p><red>К</red>ни̑ги тѧ̀ досто́йнѡ живѡ́тныѧ прїѧ́ша, и҆ сокрѡ́вища нбⷭ҇наѧ, ꙗ҆́кѡ пшени́цꙋ зрѣ́лꙋ сꙋ́щꙋ, и҆ и҆спо́лнь дне́й дꙋхо́вныхъ, і҆́ѡве, ᲂу҆го́дниче гдⷭ҇ень бл҃же́нне. тѣ́мже тѧ̀ всѝ ᲂу҆блажа́емъ.</p>
<p><red>Є҆</red>ди́нице трїѷпоста́снаѧ, чⷭ҇тна́ѧ трⷪ҇це, и҆ є҆диносла́внаѧ прест҃а́ѧ, бж҃е на́шъ, свѣ́тъ и҆ жи́знь, и҆ нетлѣ́нїе, мі́рꙋ показа́ласѧ є҆сѝ, зовꙋ́щыѧ твоѧ̑ рабы̑ ѿ ле́сти спасѝ, да вѣ́рою тебѣ̀ поклони́мсѧ.</p>
<p><red>Бг҃оро́диченъ:</red></p>
<p><red>П</red>ремꙋ́дрости вмѣсти́лище па́че ᲂу҆ма̀ лꙋ́чшее показа́ласѧ є҆сѝ, ѻ҆трокови́це пренепоро́чнаѧ, ѡ҆дꙋшевле́нъ прⷭ҇то́лъ же и҆ две́рь: тѣ́мже ꙗ҆́кѡ цр҃и́цꙋ возлюби́вше дѣ̑вы тѧ̀, дв҃о, въ слѣ́дъ тебє̀ приведо́шасѧ бг҃оѻтрокови́цы.</p>
<p><red>На лїтꙋргі́и, прокі́менъ, гла́съ з҃:</red> <red>Ч</red>естна̀ предъ гдⷭ҇емъ сме́рть преподо́бныхъ є҆гѡ̀. <red>Сті́хъ:</red> <red>Ч</red>то̀ возда́мъ гдⷭ҇еви ѡ҆ всѣ́хъ, ꙗ҆̀же воздаде́ ми; <red>А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:</red> <red>Б</red>лаже́нъ мꙋ́жъ, боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀. <red>Сті́хъ:</red> <red>С</red>и́льно на землѝ бꙋ́детъ сѣ́мѧ є҆гѡ̀. <red>Є҆ѵⷢ҇лїе матѳе́а, зача́ло м҃г. Прича́стенъ:</red> <red>В</red>ъ па́мѧть вѣ́чнꙋю бꙋ́детъ пра́ведникъ.</p>
<footer/>
</document>
