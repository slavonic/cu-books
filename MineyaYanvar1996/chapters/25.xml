<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="542"/>
<p><red>Мѣ́сѧца тогѡ́же въ к҃є-й де́нь.</red></p>
<p><red>И҆́же во ст҃ы́хъ ѻ҆ц҃а̀ на́шегѡ григо́рїа, а҆рхїепⷭ҇копа кѡнстанті́нѧ гра́да, бг҃осло́ва.</red></p>
<p><red>И҆ пра́зднованїе прест҃ѣ́й бцⷣѣ, въ че́сть і҆кѡ́ны є҆ѧ̀ нарица́емыѧ ᲂу҆толѝ моѧ̑ пєча́ли.</red></p>
<p><red>С</red>лꙋ́жба сїѧ̀ пи́сана въ приложе́нїи.</p>
<p><red>А҆́ще хо́щетъ настоѧ́тель, твори́мъ бдѣ́нїе.</red></p>
<p><red>На ма́лѣй вече́рни стїхи̑ры, гла́съ д҃. Подо́бенъ: Ꙗ҆́</red>кѡ до́блѧ:</p>
<p><red>Б</red>г҃осло́вными твои́ми ᲂу҆сты̀, ꙳ бг҃осло́ве григо́рїе, ꙳ бг҃осло́внымъ ѧ҆зы́комъ твои́мъ и҆з̾ѧви́лъ є҆сѝ ꙳ въ трⷪ҇цѣ пое́маго, ꙳ бг҃а є҆диносꙋ́щнаго, ꙳ ѻ҆ц҃а̀, и҆ сн҃а, и҆ дх҃а ст҃а́го. ꙳ и҆зсꙋши́лъ є҆сѝ бꙋ́йство є҆́ллинѡвъ и҆ лжꙋ̀, ꙳ и҆́стинꙋ проповѣ́дꙋѧ ꙳ бг҃овѣща́нными твои́ми глаго́лы.</p>
<p><red>И҆</red> ви́дъ тво́й че́стенъ, ꙳ и҆ зра́къ говѣ́инъ, ꙳ свѧще́нный григо́рїе. ꙳ сегѡ̀ ра́ди тѧ̀ ра́достными пѣснопѣ́ньми почита́емъ и҆ глаго́лемъ: ꙳ ра́дꙋйсѧ, ѕвѣздо̀ ᲂу҆́мнаѧ, ꙳ ѡ҆зарѧ́ющаѧ концы̀ свѣ́тлостїю ꙳ премꙋ́дрыхъ твои́хъ глаго́лѡвъ. ꙳ ра́дꙋйсѧ, трꙋбо̀, проповѣ́дающаѧ мі́рꙋ ꙳ і҆и҃сѡвы за́пѡвѣди.</p>
<p><red>М</red>ногогла́сный ѻ҆рга́нъ, ꙳ гꙋ́сль мꙋсїкі́йскꙋю настро́еннꙋю, ꙳ свирѣ́ль же и҆ цѣвни́цꙋ сладкоды́шꙋщꙋю, ꙳ і҆ера́рхѡвъ превысоча́йшаго, ꙳ вели́каго ᲂу҆чи́телѧ цр҃кве хрⷭ҇то́вы ꙳ да похва́лимъ, пою́ще: ꙳ ра́дꙋйсѧ, благода́ти бж҃е́ственныѧ глꙋбино̀, ꙳ ра́дꙋйсѧ, высото̀ нбⷭ҇ныхъ разꙋмѣ́нїй, ꙳ ѻ҆́ч҃е ѻ҆ц҃є́въ григо́рїе.</p>
<p><red>П</red>ра́щею слове́съ твои́хъ ꙳ бж҃е́ственныхъ, бг҃одохнове́нне, ꙳ держа́внѡ, пресла́вне, порази́лъ є҆сѝ ꙳ ꙗ҆́коже во́лка а҆́рїа, ꙳ и҆ дале́че ѿгна́въ ѿ ста́да хрⷭ҇то́ва, ꙳ па́стырю <anchor type="page" number="543"/> всеизрѧ́днѣйшїй, ꙳ твоѧ̑ ѻ҆́вцы согрѣва́ѧ и҆ прохлажда́ѧ ꙳ ѕла́комъ трⷪ҇цы є҆диносꙋ́щныѧ. ꙳ сегѡ̀ ра́ди тѧ̀ почита́емъ, ꙳ па́стырю па́стырей григо́рїе.</p>
<p><red>Сла́ва, гла́съ ѕ҃:</red></p>
<p><red>І҆</red>ера́рхѡвъ нача́льника, патрїа́рхѡвъ че́сть, таи́нника бг҃ови́дцєвъ, и҆ разꙋмѣ́нїй хрⷭ҇то́выхъ ᲂу҆ма̀ кра́йнѣйшаго, соше́дшесѧ, ѽ бг҃омꙋ́дрїи! дꙋхо́вными похвала́ми да похва́лимъ, глаго́люще: ра́дꙋйсѧ, бг҃осло́вїѧ и҆сто́чниче, премꙋ́дрости рѣко̀, и҆ стрꙋѧ̀ бжⷭ҇твеннагѡ ра́зꙋма. ра́дꙋйсѧ, ѕвѣздо̀ свѣтлѣ́йшаѧ, ꙗ҆́кѡ ве́сь мі́ръ ѡ҆зарѧ́еши твои́ми догма́ты. ра́дꙋйсѧ, благоче́стїѧ побо́рниче вели́кїй, и҆ нече́стїѧ прогони́телю до́блественный. Но, ѽ всемꙋ́дре бг҃осло́ве григо́рїе! не преста́й молѧ́сѧ хрⷭ҇тꙋ̀ бг҃ꙋ, ѡ҆ и҆̀же вѣ́рою и҆ любо́вїю соверша́ющихъ при́снѡ бг҃оꙋго́днꙋю и҆ честнꙋ́ю па́мѧть твою̀.</p>
<p><red>И҆ ны́нѣ, бг҃оро́диченъ: Б</red>цⷣе, ты̀ є҆сѝ лоза̀:</p>
<p><red>На стїхо́внѣ, стїхи̑ры, гла́съ в҃. Подо́бенъ: Д</red>о́ме є҆ѵфра́ѳовъ:</p>
<p><red>Д</red>рꙋгі́й сы́нъ гро́мовъ ꙳ ꙗ҆ви́лсѧ є҆сѝ ꙳ ѿ промышле́нїѧ бж҃їѧ ꙳ и҆ бг҃осло́въ, григо́рїе, мі́рꙋ, ꙳ и҆ ᲂу҆чени́къ и҆ напе́рсникъ.</p>
<p><red>Сті́хъ: Оу҆</red>ста̀ моѧ̑ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ.</p>
<p><red>Ꙗ҆́</red>кѡ сїѧ́нїе мо́лнїи, ꙳ и҆зы́де твоѐ вѣща́нїе, ꙳ вѣ̑рныѧ ᲂу҆́бѡ ѡ҆зарѧ́ющее, ꙳ є҆ретїки́ же низлага́ющее, ꙳ громо́вными стрѣла́ми.</p>
<p><red>Сті́хъ: Оу҆</red>ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ.</p>
<p><red>Оу҆́</red>мъ тво́й ѻ҆гнесїѧ́ненъ, ꙳ и҆ пламенонѡ́сна ᲂу҆ста̀, ꙳ и҆́мже є҆реті́чествꙋющихъ, ꙳ григо́рїе, попалѧ́ютсѧ ꙳ безбѡ́жнаѧ ᲂу҆чє́нїѧ.</p>
<p><red>Сла́ва, гла́съ и҆ подо́бенъ то́йже:</red></p>
<p><red>Т</red>рⷪ҇цꙋ честнꙋ́ю, ꙳ ѻ҆ц҃а̀, сло́во, дх҃а, ꙳ бж҃е́ственный бг҃осло́въ ꙳ наꙋчѝ вѣ́ровати ꙳ є҆ди́наго бг҃а нераздѣ́льнаго. <anchor type="page" number="545"/></p>
<p><red>И҆ ны́нѣ, бг҃оро́диченъ:</red></p>
<p><red>Є҆</red>ди́нагѡ вседѣ́тельныѧ ꙳ трⷪ҇цы проповѣ́дꙋѧ, ꙳ и҆з̾ дв҃ы прозѧ́бшаго, ꙳ є҆ретїкѡ́въ загражда́еши, ꙳ григо́рїе, ᲂу҆ста̀.</p>
<p><red>Тропа́рь, гла́съ а҃:</red></p>
<p><red>П</red>а́стырскаѧ свирѣ́ль бг҃осло́вїѧ твоегѡ̀ ри́торѡвъ побѣдѝ трꙋбы̑: ꙗ҆́коже бо глꙋбины̑ дх҃а и҆зыска́вшꙋ, и҆ добрѡ́ты вѣща́нїѧ приложи́шасѧ тебѣ̀. но молѝ хрⷭ҇та̀ бг҃а, ѻ҆́ч҃е григо́рїе, спасти́сѧ дꙋша́мъ на́шымъ.</p>
<p><red>Сла́ва, и҆ ны́нѣ, бг҃оро́диченъ: Г</red>аврїи́лꙋ вѣща́вшꙋ:</p>
<p><red>На вели́цѣй вече́рни пое́мъ: Б</red>лаже́нъ мꙋ́жъ: <red>а҃-й а҆нтїфѡ́нъ.</red></p>
<p><red>На Г</red>дⷭ҇и, воззва́хъ, <red>стїхи̑ры на и҃, гла́съ а҃. Поⷣ: В</red>сехва́льнїи мч҃ницы:</p>
<p><red>Ѻ҆́</red>ч҃е григо́рїе, ꙳ твои́хъ ᲂу҆сте́нъ ꙳ ни хода́тай забве́нїѧ гро́бъ затворѝ: ꙳ бг҃осло́вїѧ бо ꙗ҆ви́лсѧ є҆сѝ ᲂу҆ста̀, ꙳ бл҃гоче́стїѧ догма́ты ꙳ и҆ ны́нѣ вселе́ннѣй вѣща́ѧ. ꙳ тѣ́мже моли́сѧ, ꙳ дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть.</p>
<p><red>Ѻ҆́</red>ч҃е григо́рїе, ꙳ мꙋ́дрѣ пло́ти ᲂу҆клони́лсѧ є҆сѝ ꙳ благопребыва́тельнагѡ и҆ навѣ́тнагѡ: на нб҃оте́чнꙋю же всѣ́дъ ꙳ четвероко́ннꙋю добродѣ́телей колесни́цꙋ, ꙳ впери́лсѧ є҆сѝ къ добро́тѣ неизрече́ннѣй. ꙳ є҆ѧ́же насыща́ѧсѧ, ꙳ ны́нѣ подае́ши дꙋша́мъ на́шымъ ꙳ ми́ръ и҆ ве́лїю ми́лость.</p>
<p><red>Ѻ҆́</red>ч҃е григо́рїе, ꙳ бг҃ꙋ и҆ человѣ́кѡмъ ꙳ бы́лъ є҆сѝ вѣ́ренъ хода́тай благода́тїю: ꙳ и҆ ны́нѣ благоми́лостивна, ꙳ бл҃годерзнове́нными моли́твами ꙳ положи́въ на́мъ хрⷭ҇та̀, ꙳ не преста́й гдⷭ҇а молѧ̀, прпⷣбне, ꙳ дарова́ти дꙋша́мъ на́шымъ ꙳ ми́ръ и҆ ве́лїю млⷭ҇ть.</p>
<p><red>И҆́ны стїхи̑ры, гла́съ в҃. Подо́бенъ: К</red>і́ими похва́льными:</p>
<p><red>П</red>рїиди́те сщ҃е́нными пѣ́сньми да восхва́лимъ бг҃оглаго́ливаго григо́рїа: ѻ҆́ко благода́ти, и҆ всемꙋ̑драѧ ᲂу҆ста̀ дх҃а ст҃а́гѡ, свѣ́тлаго свѣти́льника вселе́нныѧ, ве́лїе цр҃кве ѡ҆глаше́нїе, сла́вꙋ правосла́вїѧ, всечꙋ́днꙋю бг҃осло́вїѧ стрꙋю̀, <anchor type="page" number="545"/> бж҃е́ственныхъ догма́тѡвъ приснотекꙋ́щꙋю рѣкꙋ̀, и҆сто́чникъ всегда̀ кипѧ́щїй, нетлѣ́нїѧ бж҃е́ствєнныѧ во́ды.</p>
<p><red>Два́жды.</red></p>
<p><red>Л</red>юбо́вїю дх҃о́вною дне́сь да воспои́мъ і҆ера́рха, а҆пⷭ҇лѡвъ є҆динонра́внаго, и҆ бл҃гоче́стїѧ побо́рника, бл҃гоглаго́ланїѧ наводне́нїе, пото́къ ᲂу҆чи́тельства ѕѣлѡ̀ сладча́йшїй, слове́съ высокоглаго́льныхъ тве́рдость, нб҃огрѡ́мнаѧ ᲂу҆ста̀, ѻ҆гнеды́шꙋщїй ѧ҆зы́къ, премꙋ́дрости сокро́вище, сло́ва проповѣ́дника, вѣ́рныхъ ᲂу҆добре́нїе.</p>
<p><red>П</red>ѣ́сньми до́лжными всѝ да восхва́лимъ бг҃осло́ва, хрⷭ҇то́вы па́ствы стра́жа, ловца̀ волкѡ́въ и҆ всемꙋ́драго пле́велѡвъ любодѣ́йчищныхъ и҆сторга́телѧ, сѣ́ѧтелѧ же пра́выхъ догма́тѡвъ всечꙋ́днаго, ѿгони́телѧ є҆реті́чествꙋющихъ ѕѣлѡ̀ крѣпча́йшаго, возрасти́вшаго же и҆́стиннѡ бо́дростїю бжⷭ҇твенною хрⷭ҇тѡ́вы тала́нты, ꙗ҆́коже лѣ́по, и҆ мі́ръ просвѣти́вшаго ᲂу҆че́нїй бж҃е́ственными свѣтлостьмѝ.</p>
<p><red>Сла́ва, гла́съ и҃:</red></p>
<p><red>Б</red>о́дрый ѧ҆зы́къ тво́й ко ᲂу҆че́нїю, во ᲂу҆шесѣ́хъ серде́чныхъ возглаша́ющїй, лѣни́выхъ дꙋ́шы возставлѧ́етъ: и҆ бг҃овѣща́нными глаго́лы лѣ́ствица ѡ҆брѣта́етсѧ, ѿ землѝ къ бг҃ꙋ возводѧ́щаѧ. тѣ́мже, григо́рїе бг҃осло́ве, не преста́й молѧ́сѧ хрⷭ҇тꙋ̀, ѿ бѣ́дъ спастѝ дꙋ́шы на́шѧ.</p>
<p><red>И҆ ны́нѣ, бг҃оро́диченъ: Ц</red>р҃ь нбⷭ҇ный:</p>
<p><red>Вхо́дъ. Прокі́менъ днѐ. И҆ чтє́нїѧ г҃. При́тчей чте́нїе.</red></p>
<p>[Глава̀ і҃] <red>П</red>а́мѧть пра́веднагѡ съ похвала́ми, и҆ бл҃гослове́нїе гдⷭ҇не на главѣ̀ є҆гѡ̀. Бл҃же́нъ человѣ́къ, и҆́же ѡ҆брѣ́те премꙋ́дрость, и҆ сме́ртенъ, и҆́же ᲂу҆вѣ́дѣ ра́зꙋмъ. [г҃] Лꙋ́чше бо сїю̀ кꙋпова́ти, не́жели зла́та и҆ сребра̀ сокрѡ́вища. Честнѣ́йшаѧ же є҆́сть ка́менїй многоцѣ́нныхъ, все́ же честно́е недосто́йно є҆ѧ̀ є҆́сть. Долгота́ бо дне́й, и҆ лѣ̑та живота̀ въ десни́цѣ є҆ѧ̀: въ шꙋ́ицѣ же є҆ѧ̀ бога́тство и҆ сла́ва. Ѿ ᲂу҆́стъ є҆ѧ̀ и҆схо́дитъ пра́вда, зако́нъ же и҆ ми́лость <anchor type="page" number="546"/> на ѧ҆зы́цѣ но́ситъ. [и҃] Послꙋ́шайте ᲂу҆́бѡ менє̀, ѽ ча̑да! честна̑ѧ бо рекꙋ̀, и҆ бл҃же́нъ человѣ́къ, и҆́же пꙋти̑ моѧ̑ сохрани́тъ: и҆схо́ди бо моѝ, и҆схо́ди живота̀, и҆ ᲂу҆готовлѧ́етсѧ хотѣ́нїе ѿ гдⷭ҇а. Сегѡ̀ ра́ди молю̀ ва́съ, и҆ предлага́ю мо́й гла́съ сыновѡ́мъ человѣ́чєскимъ: ꙗ҆́кѡ а҆́зъ премꙋ́дрость ᲂу҆стро́ихъ, совѣ́тъ и҆ ра́зꙋмъ и҆ смы́слъ а҆́зъ призва́хъ. мо́й совѣ́тъ и҆ ᲂу҆твержде́нїе, мо́й ра́зꙋмъ, моѧ́ же крѣ́пость. А҆́зъ менѐ лю́бѧщыѧ люблю̀, и҆́щꙋщїи же менє̀ ѡ҆брѧ́щꙋтъ бл҃года́ть. Разꙋмѣ́йте ᲂу҆́бѡ, неѕло́бивїи, кова́рство, ненака́заннїи же, прилага́йте сердца̀. Послꙋ́шайте менѐ и҆ па́ки, честна̑ѧ бо рекꙋ̀: и҆ ѿве́рзꙋ ѿ ᲂу҆сте́нъ пра̑ваѧ, ꙗ҆́кѡ и҆́стинѣ поꙋчи́тсѧ горта́нь мо́й, ме́рзски же предо мно́ю ᲂу҆стны̀ лжи̑выѧ. Съ пра́вдою всѝ глаго́лы ᲂу҆́стъ мои́хъ: ничто́же въ ни́хъ стро́потно, нижѐ развраще́нно. Всѧ̑ пра̑ва сꙋ́ть разꙋмѣва́ющымъ, и҆ прѡ́ста ѡ҆брѣта́ющымъ ра́зꙋмъ. Наꙋча́ю бо ва́съ и҆́стинѣ, да бꙋ́детъ ѡ҆ гдⷭ҇ѣ наде́жда ва́ша, и҆ и҆спо́лнитесѧ дх҃а.</p>
<p><red>Премꙋ́дрости соломѡ́новы чте́нїе.</red></p>
<p>[Глава̀ і҃] <red>Оу҆</red>ста̀ првⷣнагѡ ка́плютъ премꙋ́дрость: ᲂу҆стнѣ́ же мꙋже́й мꙋ́дрыхъ вѣ́дѧтъ бл҃года́ть. Оу҆ста̀ мꙋ́дрыхъ поꙋча́тсѧ премꙋ́дрости, пра́вда же и҆збавлѧ́етъ и҆̀хъ ѿ сме́рти. Сконча́вшꙋсѧ мꙋ́жꙋ пра́веднꙋ, не поги́бнетъ наде́жда. Сы́нъ бо пра́веденъ ражда́етсѧ въ живо́тъ, и҆ во бл҃ги́хъ свои́хъ пло́дъ пра́вды ѡ҆б̾и́метъ. Свѣ́тъ пра́вєднымъ всегда̀, и҆ ѿ гдⷭ҇а ѡ҆брѧ́щꙋтъ бл҃года́ть и҆ сла́вꙋ. ѧ҆зы́къ мꙋ́дрыхъ дѡ́браѧ свѣ́сть, и҆ въ се́рдцѣ и҆́хъ почі́етъ мꙋ́дрость. Лю́битъ гдⷭ҇ь преподѡ́бныѧ сердца̀, прїѧ́тни же є҆мꙋ̀ всѝ непоро́чнїи въ пꙋтѝ. [ѕ҃] Мꙋ́дрость гдⷭ҇нѧ просвѣща́етъ лицѐ разꙋ́мнагѡ. Постига́етъ бо жела́ющыѧ ю҆̀, пре́жде да́же разꙋмѣ́ти ю҆̀: и҆ ᲂу҆до́бь ᲂу҆́зритсѧ ѿ лю́бѧщихъ ю҆̀. Оу҆́треневавый къ не́й не ᲂу҆трꙋди́тсѧ, и҆ бдѧ́й <anchor type="page" number="547"/> є҆ѧ̀ ра́ди вско́рѣ безъ печа́ли бꙋ́детъ. Ꙗ҆́кѡ досто́йныхъ є҆ѧ̀ сама̀ ѡ҆бхо́дитъ и҆́щꙋщи, и҆ во стезѧ́хъ є҆ѧ̀ ꙗ҆влѧ́етсѧ и҆̀мъ благопрїе́мнѣ. Мꙋ́дрости никогда́же ѡ҆долѣ́етъ ѕло́ба. [и҃] Си́хъ ра́ди и҆ рачи́тель бы́хъ добро́ты є҆ѧ̀: и҆ возлюби́хъ ю҆̀, и҆ поиска́хъ ѿ ю҆́ности моеѧ̀: И҆ взыска́хъ невѣ́стꙋ привестѝ себѣ̀, ꙗ҆́кѡ всѣ́хъ влⷣка возлюбѝ ю҆̀. Таи́нница бо є҆́сть бж҃їѧ хи́трости, и҆ ѡ҆брѣта́тельница дѣ́лъ є҆гѡ̀. Трꙋды̀ є҆ѧ̀ сꙋ́ть добродѣ́тєли: цѣломꙋ́дрїю же и҆ ра́зꙋмꙋ та̀ ᲂу҆чи́тъ, пра́вдѣ и҆ мꙋ́жествꙋ, и҆́хже потре́бнѣе ничто́же є҆́сть въ житїѝ человѣ́кѡмъ. А҆́ще же и҆ мно́гагѡ и҆скꙋ́сства жела́етъ кто̀, вѣ́сть дрє́внѧѧ, и҆ бы́ти хотѧ̑щаѧ разсмо́тритъ. Свѣ́сть и҆зви̑тїѧ слове́съ, и҆ разрѣшє́нїѧ гада́нїй: зна́мєнїѧ и҆ чꙋдеса̀ проразꙋмѣ́етъ, и҆ сбытїѧ̑ време́нъ и҆ лѣ́тъ: и҆ всѣ̑мъ совѣ́тникъ є҆́сть бл҃гъ, ꙗ҆́кѡ безсме́ртїе є҆́сть въ не́й, и҆ бл҃госла́вїе во ѻ҆бще́нїи слове́съ є҆ѧ̀. Сегѡ̀ ра́ди бесѣ́довахъ ко гдⷭ҇ꙋ, и҆ помоли́хсѧ є҆мꙋ̀, и҆ рѣ́хъ ѿ всегѡ̀ се́рдца моегѡ̀: [ѳ҃] бж҃е ѻ҆ц҃є́въ и҆ гдⷭ҇и ми́лости, сотвори́вый всѧ̑ сло́вомъ твои́мъ, и҆ мꙋ́дростїю твое́ю ᲂу҆стро́ивый человѣ́ка, да владѣ́етъ бы́вшими ѡ҆ тебє̀ тварьмѝ, и҆ да ᲂу҆правлѧ́етъ мі́ръ въ преподо́бїи и҆ пра́вдѣ, да́ждь мѝ твои́хъ престо́лѡвъ присѣдѧ́щꙋю премꙋ́дрость, и҆ не ѿлꙋчѝ менє̀ ѿ ѻ҆́трѡкъ твои́хъ: ꙗ҆́кѡ а҆́зъ ра́бъ тво́й, и҆ сы́нъ рабы́ни твоеѧ̀. Послѝ ю҆̀ съ нб҃съ ѿ ст҃а́гѡ жили́ща твоегѡ̀, и҆ ѿ прⷭ҇то́ла сла́вы твоеѧ̀, да сꙋ́щи со мно́ю наꙋчи́тъ мѧ̀, что̀ бл҃гоꙋго́дно є҆́сть предъ тобо́ю: И҆ наста́витъ мѧ̀ въ ра́зꙋмъ, и҆ сохрани́тъ мѧ̀ въ сла́вѣ свое́й. Помышлє́нїѧ бо сме́ртныхъ всѧ̑ боѧзли̑ва, и҆ погрѣши́тєльна ᲂу҆мышлє́нїѧ и҆́хъ.</p>
<p><red>Премꙋ́дрости соломѡ́новы чте́нїе.</red></p>
<p>[Глава̀ д҃] <red>П</red>ра́ведникъ, а҆́ще пости́гнетъ сконча́тисѧ, въ поко́и бꙋ́детъ: ста́рость бо честна̀ немноголѣ́тна, нижѐ въ <anchor type="page" number="548"/> числѣ̀ лѣ́тъ и҆счита́етсѧ. Сѣди́на же є҆́сть мꙋ́дрость человѣ́кѡмъ: и҆ во́зрастъ ста́рости житїѐ нескве́рное. Благоꙋго́денъ бг҃ови бы́въ, возлю́бленъ бы́сть, и҆ живы́й посредѣ̀ грѣ̑шникъ, преста́вленъ бы́сть. Восхище́нъ бы́сть, да не ѕло́ба и҆змѣни́тъ ра́зꙋма є҆гѡ̀, и҆лѝ ле́сть прельсти́тъ дꙋ́шꙋ є҆гѡ̀. Раче́нїе бо ѕло́бы помрача́етъ дѡ́браѧ, и҆ паре́нїе по́хоти премѣнѧ́етъ ᲂу҆́мъ неѕло́бивъ. Сконча́всѧ вма́лѣ, и҆спо́лни лѣ̑та дѡ́лга: Оу҆го́дна бо бѣ̀ гдⷭ҇еви дꙋша̀ є҆гѡ̀: сегѡ̀ ра́ди потща́сѧ ѿ среды̀ лꙋка́вствїѧ. Лю́дїе же ви́дѣвше, и҆ не разꙋмѣ́вше, нижѐ поло́жше въ помышле́нїи таково́е: ꙗ҆́кѡ бл҃года́ть и҆ млⷭ҇ть въ преподо́бныхъ є҆гѡ̀, и҆ посѣще́нїе во и҆збра́нныхъ є҆гѡ̀.</p>
<p><red>На лїті́и стїхи́ра хра́ма.</red></p>
<p><red>Та́же стїхи̑ры ст҃а́гѡ, гла́съ д҃, самогла́сны. А҆нато́лїа:</red></p>
<p><red>С</red>ло́вомъ бж҃їимъ ѿве́рзъ ᲂу҆ста̀ твоѧ̑, премꙋ́дрости привле́клъ є҆сѝ дх҃а, и҆ по́лнъ благода́ти бы́въ, бж҃е́ствєннаѧ возгремѣ́лъ є҆сѝ ᲂу҆чє́нїѧ, требл҃же́нне григо́рїе: и҆ а҆́гг҃льскимъ совокꙋ́пльсѧ си́ламъ, трⷪ҇ческїй проповѣ́далъ є҆сѝ свѣ́тъ и҆ нераздѣ́льный. тѣ́мже твои́ми ѡ҆сїѧ́вшесѧ бг҃оглагѡ́ланїи, трⷪ҇цѣ покланѧ́емсѧ, во є҆ди́номъ бж҃ествѣ̀ познава́емѣй, во спасе́нїе дꙋ́шъ на́шихъ.</p>
<p><red>Ѻ҆́</red>гненнымъ ѧ҆зы́комъ твои́мъ бг҃оглаго́ливымъ, григо́рїе, бг҃обѡ́рнаѧ попали́лъ є҆сѝ є҆реті́чествꙋющихъ ѧ҆зыкобѡ́лїѧ: бж҃е́ствєннаѧ ꙗ҆́кѡ и҆́стиннѡ ꙗ҆ви́лсѧ є҆сѝ ᲂу҆ста̀, дх҃омъ возглагѡ́лавшаѧ вели̑чїѧ бж҃їѧ: и҆ писа́ньми воѡбрази́вшаѧ, сокровеннота́йныѧ трⷪ҇цы є҆диноси́льное сꙋщество̀: и҆ трисл҃нечнымъ свѣ́томъ просвѣти́въ земны́й мі́ръ, мо́лишисѧ непреста́ннѡ ѡ҆ дꙋша́хъ на́шихъ.</p>
<p><red>Сла́ва, гла́съ то́йже:</red></p>
<p><red>Б</red>ж҃е́ственными дѣѧ́ньми тѣ́ло съ дꙋше́ю зако́ннѡ ѡ҆чи́стивъ, бг҃осло́вїѧ предѣ́лы проше́лъ є҆сѝ, бж҃е́ствєннымъ <anchor type="page" number="548"/> тайнонаꙋча́ѧ, бг҃оѧвле́нне григо́рїе, и҆ въ незаходи́мый вше́дъ мра́къ, бг҃оначерта́нное прїѧ́лъ є҆сѝ законоположе́нїе, є҆диносꙋ́щнꙋю напи́санꙋ трⷪ҇цꙋ. Є҆́йже покланѧ́ющесѧ тобо́ю, воспѣва́юще, глаго́лемъ: въ трⷪ҇цѣ разꙋмѣва́емаѧ є҆ди́нице, поми́лꙋй на́съ.</p>
<p><red>И҆ ны́нѣ, бг҃оро́диченъ: П</red>ри́зри на молє́нїѧ:</p>
<p><red>На стїхо́внѣ стїхи̑ры, гла́съ є҃. Подо́бенъ: Р</red>а́дꙋйсѧ:</p>
<p><red>Р</red>а́дꙋйсѧ, бг҃осло́вїѧ и҆сто́чниче, и҆ бг҃озрѣ́нїѧ высо́кагѡ ѻ҆би́тель: вы́шнюю бо глꙋбинꙋ̀, ѻ҆́ч҃е, съ благочести́вымъ по́мысломъ и҆спыта́въ, всѣ̑мъ ᲂу҆ѧсни́лъ є҆сѝ, въ трїе́хъ сл҃нцѣхъ є҆ди́но свѣ́та бы́ти растворе́нїе, соединѧ́емое то́ждествомъ бж҃ества̀. Трⷪ҇чествꙋемое же честны́ми ѵ҆поста́сьми, житїѧ̀ ᲂу҆́бѡ чистото́ю, и҆ слове́съ свѣ́тлостїю, чествова́ти наꙋча́ѧ трⷪ҇цꙋ всест҃ꙋ́ю, бг҃одохнове́нне: ѿ неѧ́же низпосла́ти дꙋша́мъ на́шымъ молѝ ве́лїю ми́лость.</p>
<p><red>Сті́хъ: Оу҆</red>ста̀ моѧ̑ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ.</p>
<p><red>З</red>аре́ю бг҃осло́вїѧ твоегѡ̀ є҆ресе́й темнонеи́стовство разрꙋши́лъ є҆сѝ: и҆сто́чникъ бо ѡ҆заре́нїй, бг҃очести́вымъ по́мысломъ, бг҃осло́ве, предвари́въ и҆ бг҃омꙋ́дрымъ, свѣ́тлостемъ сꙋ́щымъ ѿѻнꙋ́дꙋ подава́ємымъ, приѡбщи́лсѧ є҆сѝ. Просїѧ́теленъ бо тво́й ᲂу҆́мъ ꙗ҆́коже зерца́ло содѣ́лавый, трⷪ҇чный бжⷭ҇тва̀, ѻ҆́ч҃е, свѣ́тъ и҆ нераздѣ́льный, прїѧ́лъ є҆сѝ свѣтлѣ́йшїй, и҆ лꙋчꙋ̀ бога́тнѡ є҆ди́нственнꙋю вмѣсти́лъ є҆сѝ: ю҆́же ны́нѣ ᲂу҆молѝ, дꙋша́мъ на́шымъ дарова́ти ве́лїю ми́лость.</p>
<p><red>Сті́хъ: Оу҆</red>ста̀ пра́веднагѡ поꙋча́тсѧ премꙋ́дрости, и҆ ѧ҆зы́къ є҆гѡ̀ возглаго́летъ сꙋ́дъ.</p>
<p><red>Р</red>а́дꙋйсѧ, рѣко̀ бж҃їѧ, ꙗ҆́же при́снѡ полна̀ во́дъ бл҃года́ти, всѧ́къ веселѧ́щаѧ гра́дъ цр҃ѧ̀ хрⷭ҇та̀ бж҃е́ственными словесы̀ и҆ ᲂу҆че́ньми: сла́достный пото́къ, неисчерпа́емаѧ <anchor type="page" number="550"/> пꙋчи́на, догма́тѡвъ и҆звѣ́стный храни́тель зако́нный: теплѣ́йшїй трⷪ҇цы побо́рникъ, ѻ҆рга́нъ дх҃а ст҃а́гѡ, ᲂу҆́мъ бо́дрый, благогла́сный ѧ҆зы́къ, глꙋбинꙋ̀ писа́нїй сказꙋ́ющїй. хрⷭ҇та̀ ны́нѣ молѝ, дꙋша́мъ на́шымъ дарова́ти ве́лїю ми́лость.</p>
<p><red>Сла́ва, гла́съ и҃:</red></p>
<p><red>С</red>ердца̀ вѣ́рныхъ земледѣ́лаѧ ѧ҆зы́комъ твои́мъ, григо́рїе, благоче́стїѧ въ ни́хъ присноцвѣтꙋ́щыѧ и҆зрасти́лъ є҆сѝ плоды̀ бг҃ꙋ, тернѡ́вныѧ є҆́рєси посѣка́ѧ и҆зъ ко́рене, и҆ ᲂу҆краша́ѧ смы́слы чистото́ю. тѣ́мже прїе́млѧ на́шѧ похвалы̑, бж҃е́ственнаѧ цѣвни́це, бо́дрое ѻ҆́ко, па́стырей па́стырь, волкѡ́въ лове́цъ: моли́сѧ прилѣ́жнѡ, бг҃осло́ве, сло́вꙋ ѡ҆ дꙋша́хъ на́шихъ.</p>
<p><red>И҆ ны́нѣ, бг҃оро́диченъ: Б</red>езневѣ́стнаѧ дв҃о:</p>
<p><red>На бл҃гослове́нїи хлѣ́бѡвъ, тропа́рь, гла́съ а҃: П</red>а́стырскаѧ свирѣ́ль: <red>Два́жды. Ли́стъ с҃ѻ, на ѡ҆боро́тѣ. и҆ Б</red>цⷣе дв҃о: <red>є҆ди́ножды.</red></p>
<p><red>На ᲂу҆́трени, на Б</red>г҃ъ гдⷭ҇ь, <red>тропа́рь ст҃а́гѡ, два́жды. Сла́ва, и҆ ны́нѣ, бг҃оро́диченъ: Г</red>аврїи́лꙋ вѣща́вшꙋ:</p>
<p><red>По а҃-й стїхоло́гїи сѣда́ленъ, гла́съ г҃. Подо́бенъ: Б</red>жⷭ҇твенныѧ вѣ́ры:</p>
<p><red>Б</red>жⷭ҇твенное ѡ҆сїѧ́нїе наслѣ́дствовавъ, житїѐ невеще́ственно и҆з̾ѡбꙋчи́лъ є҆сѝ, є҆диноиме́ннымъ свѧще́нствомъ преизѧ́ществовавъ: преесте́ственнѡ бо ᲂу҆ѧсни́въ догма́ты, правосла́вїемъ вѣ́рꙋ ᲂу҆тверди́лъ є҆сѝ, ѻ҆́ч҃е преподо́бне, хрⷭ҇та̀ бг҃а молѝ, дарова́ти на́мъ ве́лїю млⷭ҇ть.</p>
<p><red>Сла́ва:</red></p>
<p><red>С</red>то́лпъ бы́лъ є҆сѝ цр҃кве, бога́тство некра́домо благоче́стїѧ ꙗ҆ви́лсѧ є҆сѝ, бг҃осло́ве григо́рїе, безстра́стїемъ ᲂу҆ѧсни́въ житїѐ твоѐ, и҆ трⷪ҇цы и҆з̾ѧсни́въ догма́ты. ѻ҆́ч҃е преподо́бне, хрⷭ҇та̀ бг҃а молѝ, дарова́ти на́мъ ве́лїю млⷭ҇ть.</p>
<p><red>И҆ ны́нѣ, бг҃оро́диченъ:</red></p>
<p><red>Б</red>ж҃е́ственнаѧ ски́нїѧ была̀ є҆сѝ сло́ва, є҆ди́на всечⷭ҇таѧ <anchor type="page" number="550"/> дв҃ома́ти, чистото́ю а҆́гг҃лы превозше́дшаѧ: па́че всѣ́хъ менѐ пе́рсть бы́вша, ѡ҆скверне́на плотски́ми прегрѣше́ньми, ѡ҆чи́сти мл҃твъ твои́хъ бжⷭ҇твенными вода́ми, подаю́щи, чⷭ҇таѧ, ве́лїю ми́лость.</p>
<p><red>По в҃-й стїхоло́гїи сѣда́ленъ, гла́съ є҃. Поⷣ: С</red>обезнача́льное сло́во:</p>
<p><red>Б</red>о́дрствовавъ сло́вомъ и҆́стины, трⷪ҇ческꙋю держа́вꙋ бг҃осло́вивъ, а҆́рїево ѕлоче́стїе и҆ пребеззако́нное ѕлосла́вїе низложи́въ, ꙗ҆́кѡ благоче́стїѧ до́блественникъ и҆ побо́рникъ, свѧти́телю, просвѣти́лъ є҆сѝ во тмѣ̀ невѣ́дѣнїѧ сѣдѧ́щыѧ.</p>
<p><red>Два́жды.</red></p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Д</red>ꙋшѝ моеѧ̀ стра̑сти многоболѣ́знєнныѧ, и҆ пло́ти моеѧ̀ недꙋ́ги вско́рѣ и҆сцѣлѝ, ᲂу҆ма̀ моегѡ̀ блꙋжє́нїѧ ᲂу҆ста́ви, всенепоро́чнаѧ, и҆ въ тишинѣ̀ помыслѡ́въ моли̑твы приноси́ти чи̑сты цр҃ю̀ всѧ́ческихъ сподо́би, бцⷣе, и҆ и҆спроси́ти прегрѣше́нїй ѡ҆ставле́нїе.</p>
<p><red>По полѷеле́и сѣда́ленъ, гла́съ и҃. Подо́бенъ: П</red>ремꙋ́дрости:</p>
<p><red>Ѡ҆</red>блича́ѧ ле́сть ѕлочести́выхъ, писа̑нїѧ ѿверза́ѧ бг҃олѣ́пнѡ, посла́лъ є҆сѝ догма́ты, па́че ме́да наслажда́ющыѧ вѣ́рныхъ сердца̀, ꙗ҆́вѣ, досточꙋ́дне, трⷪ҇цѣ слꙋжи́ти во є҆ди́нствѣ бжⷭ҇тва̀: тѣ́мже сп҃са ѻ҆́бразъ на і҆кѡ́нѣ предста́вилъ є҆сѝ ѡ҆блобыза́ти, и҆мꙋществи́тельнѡ человѣ́чество, бг҃осло́ве григо́рїе. Молѝ хрⷭ҇та̀ бг҃а, грѣхѡ́въ ѡ҆ставле́нїе дарова́ти пра́зднꙋющымъ любо́вїю ст҃ꙋ́ю па́мѧть твою̀.</p>
<p><red>Два́жды.</red></p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Є҆</red>гда̀ прїи́детъ сꙋди́ти всю̀ зе́млю всѣ́хъ влⷣка и҆ творе́цъ, ѻ҆вца́мъ мѧ̀ сопричтѝ десны̑мъ ѡ҆сꙋжде́ннаго: и҆ кромѣ́шнїѧ тмы̀, и҆ всѧ́кагѡ мꙋче́нїѧ, твоего̀ непотре́бнаго раба̀ и҆схи́ти, молю́сѧ. Да бл҃года́рнѡ велича́ю бога́тство твоеѧ̀ бл҃гости, бцⷣе всенепоро́чнаѧ, и҆ вопїю́ ти <anchor type="page" number="552"/> ра́дꙋѧсѧ: моли́сѧ хрⷭ҇тꙋ̀ бг҃ꙋ прегрѣше́нїй ѡ҆ставле́нїе да́ти мнѣ̀: тебе́ бо и҆́мамъ наде́ждꙋ ра́бъ тво́й.</p>
<p><red>И҆ чте́мъ ѿ житїѧ̀ ст҃а́гѡ. Степє́нна, а҃ а҆нтїфѡ́нъ д҃-гѡ гла́са. Прокі́менъ, гла́съ д҃: Оу҆</red>ста̀ моѧ̑ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ. <red>Сті́хъ: Оу҆</red>слы́шите сїѧ̑, всѝ ꙗ҆зы́цы, внꙋши́те, всѝ живꙋ́щїи по вселе́ннѣй. <red>В</red>сѧ́кое дыха́нїе: <red>Є҆ѵⷢ҇лїе і҆ѡа́нна, зача́ло л҃є, ѿ полꙋ̀.</red></p>
<p><red>По н҃-мъ ѱалмѣ̀ стїхи́ра, гла́съ ѕ҃:</red></p>
<p><red>П</red>рпⷣбне треблаже́нне свѧтѣ́йшїй ѻ҆́ч҃е, па́стырю до́брый, и҆ началопа́стырѧ хрⷭ҇та̀ ᲂу҆ченичѐ, положи́вый дꙋ́шꙋ за ѻ҆́вцы, ты̀ и҆ ны́нѣ, всехва́льне бг҃осло́ве григо́рїе, просѝ моли́твами твои́ми, дарова́ти на́мъ ве́лїю ми́лость.</p>
<p><red>Канѡ́нъ прест҃ы́ѧ бцⷣы со і҆рмосо́мъ на ѕ҃: и҆ ст҃а́гѡ два̀, на и҃.</red></p>
<p><red>Канѡ́нъ бцⷣы.</red></p>
<p><red>Гла́съ и҃. Пѣ́снь а҃. І҆рмо́съ:</red></p>
<p><red>П</red>ои́мъ гдⷭ҇еви, прове́дшемꙋ лю́ди своѧ̑ сквозѣ̀ чермно́е мо́ре, ꙗ҆́кѡ є҆ди́нъ сла́внѡ просла́висѧ.</p>
<p><red>П</red>речи́стаѧ бцⷣе, вопло́щшеесѧ присносꙋ́щное и҆ пребж҃е́ственное сло́во па́че є҆стества̀ ро́ждшаѧ, пое́мъ тѧ̀.</p>
<p><red>Г</red>ро́здъ тѧ̀ живоно́сенъ, всемі́рнагѡ и҆ска́пающь сла́дость спасе́нїѧ, дв҃а хрⷭ҇тѐ родѝ.</p>
<p><red>Р</red>о́дъ а҆да́мль къ сꙋ́щемꙋ па́че ᲂу҆ма̀ бл҃же́нствꙋ тобо́ю возведе́нный, бцⷣе, досто́йнѡ сла́витъ тѧ̀.</p>
<p><red>Та́же канѡ́нъ ст҃а́гѡ, є҆гѡ́же краегране́сїе:</red></p>
<p><red>Б</red>г҃оглаго́ливаго григо́рїа приснопа́мѧтнаго пою̀.</p>
<p><red>Творе́нїе Ѳеофа́ново.</red></p>
<p><red>Гла́съ а҃. Пѣ́снь а҃. І҆рмо́съ:</red></p>
<p><red>Х</red>рⷭ҇то́съ ражда́етсѧ, сла́вите. хрⷭ҇то́съ съ нб҃съ, срѧ́щите. хрⷭ҇то́съ на землѝ, возноси́тесѧ. по́йте гдⷭ҇еви, всѧ̀ землѧ̀, и҆ весе́лїемъ воспо́йте, лю́дїе, ꙗ҆́кѡ просла́висѧ.</p>
<p><red>Б</red>г҃осло́ва втора́го, столпа̀ свѣ́та нбⷭ҇нагѡ, мꙋ́дрости <anchor type="page" number="553"/> бж҃їѧ трꙋбꙋ̀, прїиди́те, сегѡ̀ слове́съ рачи́телїе, любо́вїю соше́дшесѧ, восхва́лимъ того̀, ꙗ҆́кѡ бг҃опроповѣ́дника.</p>
<p><red>С</red>ло́во ѻ҆́ч҃ее безнача́льное, всѣ́хъ ꙗ҆́кѡ бг҃ъ промы́сленникъ, промысли́тельною си́лою, тѧ̀, бл҃же́нне, це́ркви ꙗ҆́коже мт҃ри, сло́вомъ и҆ мꙋ́дростїю ѡ҆благодати́въ тво́й ᲂу҆́мъ, да́ръ да́рꙋетъ.</p>
<p><red>Оу҆́</red>мъ влⷣкꙋ творѧ̀, стра̑сти плотскі̑ѧ ᲂу҆держа́лъ є҆сѝ, и҆ вмѣсти́теленъ бы́въ бж҃е́ственныхъ ѡ҆заре́нїй, є҆ди́наго бг҃а въ трїе́хъ ли́цѣхъ просвѣти́лъ є҆сѝ ны̀ че́ствовати, григо́рїе.</p>
<p><red>Бг҃оро́диченъ:</red></p>
<p><red>Б</red>ж҃їѧ мꙋ́дрость хра́мъ себѣ̀ созда̀, въ твое́й всенепоро́чнѣй ᲂу҆тро́бѣ всели́вшисѧ, бл҃года́тнаѧ, и҆ па́че ᲂу҆ма̀ семꙋ̀ соедини́вшисѧ по ѵ҆поста́си, чⷭ҇таѧ, ꙗ҆ви́сѧ ꙗ҆́кѡ чл҃вѣ́къ.</p>
<p><red>И҆́нъ канѡ́нъ, творе́нїе космы̀ мона́ха.</red></p>
<p><red>Гла́съ то́йже. Пѣ́снь а҃. І҆рмо́съ:</red></p>
<p><red>П</red>охвалꙋ̀ бг҃ови́децъ мѡѷсе́й і҆и҃лю предвозглаша́етъ, начина́етъ же марїа́мъ премꙋ̑дрымъ жена́мъ пѣ́снь побѣ́днꙋю: и҆зба́вителю бг҃ꙋ всѝ воспои́мъ.</p>
<p><red>И҆</red>зба́вꙋ началоро́днагѡ, ѡ҆ на́шихъ же страсте́хъ кро́вь бг҃ото́чнꙋю, ста́лъ є҆сѝ въ же́ртвꙋ приносѧ̀: и҆ ны́нѣ вѣ̑рнымъ, григо́рїе всемꙋ́дре, бг҃а пода́ждь на́мъ ᲂу҆добопримири́тельна.</p>
<p><red>С</red>крижа̑ли бг҃оначерта̑нныѧ, во мра́къ мѡѷсе́й вше́дъ, прїѧ́тъ нѣ́когда: ты́ же во ᲂу҆мѣ̀ поста́вивъ бг҃опрїѧ́тнꙋю трапе́зꙋ, прилѣ́жнѡ бг҃а ᲂу҆моли́лъ є҆сѝ.</p>
<p><red>Бг҃оро́диченъ:</red></p>
<p><red>Х</red>отѧ̀ за благоꙋтро́бїе своѐ ѿ сме́рти и҆ тлѝ па́ки воззва́ти є҆стество̀ человѣ́ческое пребжⷭ҇твенный, дв҃о всенепоро́чнаѧ, въ чⷭ҇тꙋю ᲂу҆тро́бꙋ твою̀ всели́сѧ.</p>
<p><red>Катава́сїа: С</red>ꙋ́шꙋ глꙋбороди́тельнꙋю зе́млю: <anchor type="page" number="554"/></p>
<p><red>Пѣ́снь г҃. І҆рмо́съ:</red></p>
<p><red>Т</red>ы̀ є҆сѝ ᲂу҆твержде́нїе притека́ющихъ къ тебѣ̀, гдⷭ҇и, ты̀ є҆сѝ свѣ́тъ ѡ҆мраче́нныхъ, и҆ пое́тъ тѧ̀ дꙋ́хъ мо́й.</p>
<p><red>Д</red>а́ждь на́мъ по́мощь твои́ми моли́твами, всечⷭ҇таѧ, прило́ги ѿража́ющи лю́тыхъ ѡ҆бстоѧ́нїй.</p>
<p><red>Є҆́</red>ѵы прама́тере ты̀ и҆справле́нїе была̀ є҆сѝ, нача́льника жи́зни, мі́рꙋ хрⷭ҇та̀, бцⷣе, ро́ждши.</p>
<p><red>П</red>репоѧ́ши мѧ̀ си́лою, всечⷭ҇таѧ, ꙗ҆́же и҆́стиннѡ бг҃а ро́ждши пло́тїю, ѻ҆́ч҃ꙋю ѵ҆поста́снꙋю си́лꙋ.</p>
<p><red>И҆́нъ. І҆рмо́съ:</red></p>
<p><red>П</red>ре́жде вѣ̑къ ѿ ѻ҆ц҃а̀ рожде́нномꙋ нетлѣ́ннѡ сн҃ꙋ, и҆ въ послѣ̑днѧѧ ѿ дв҃ы воплоще́нномꙋ безсѣ́меннѡ, хрⷭ҇тꙋ̀ бг҃ꙋ возопїи́мъ: вознесы́й ро́гъ на́шъ, ст҃ъ є҆сѝ, гдⷭ҇и.</p>
<p><red>И҆</red>мѣ́ѧ премꙋ́дрости и҆сто́чникъ, непреста́ннѡ и҆сточа́ющь твои́хъ всемꙋ́дрыхъ ᲂу҆че́нїй, хрⷭ҇то́вꙋ цр҃ковь, всебл҃же́нне, и҆спо́лнилъ є҆сѝ, над̾ всѣ́ми вопїю́щꙋю бг҃ꙋ: ст҃ъ є҆сѝ, гдⷭ҇и.</p>
<p><red>Б</red>л҃гоче́стїѧ велегла́сенъ проповѣ́дникъ, и҆ бл҃гознамени́тъ, бг҃осло́вїѧ бг҃осло́въ, сокро́вище бг҃овидѣ́нїѧ ѻ҆би́льнѡ предлага́етсѧ, и҆ раздае́тъ бога́тнѡ на́мъ бога́тство неѿе́млемо.</p>
<p><red>Р</red>и́торъ ѻ҆гнедꙋхнове́нный, бг҃овѣща́ннаѧ цѣвни́ца бл҃года́ти, бг҃осло́внымъ вдохнове́нїемъ, и҆ вѣща́нїемъ бг҃одꙋхо́внымъ благознамени́тѣ возшꙋмѣ́въ, трїѷпоста́снагѡ сꙋщества̀ на́мъ пѣ́снь воспѣ̀.</p>
<p><red>Бг҃оро́диченъ:</red></p>
<p><red>Б</red>г҃ороди́тельнице цр҃и́це всеѧ̀ тва́ри, цр҃ѧ̀ всѧ́ческихъ молѧ́щи не преста́й хрⷭ҇та̀, є҆го́же на́мъ родила̀ є҆сѝ на спасе́нїе сꙋ́щихъ на землѝ, спастѝ пою́щыѧ тѧ̀.</p>
<p><red>И҆́нъ. І҆рмо́съ:</red></p>
<p><red>П</red>ре́жде зача́тїѧ честна́гѡ самꙋи́ла несомнѣ́ннѡ бг҃ꙋ ѡ҆бѣща́вши, сщ҃еннома́ти а҆́нна ны́нѣ ра́дꙋющисѧ пое́тъ съ на́ми: ᲂу҆тверди́сѧ въ гдⷭ҇ѣ се́рдце моѐ.</p>
<p><red>И҆́</red>же пре́жде и҆зы́тїѧ и҆зъ ᲂу҆тро́бы ро́ждшей тѧ̀, бы́лъ є҆сѝ предвозвѣще́нъ, преподо́бне ѻ҆́ч҃е, пронарече́нїе носѧ̀ <anchor type="page" number="555"/> досто́йное, сщ҃еннонача́льниче премꙋ́дре, вседꙋ́шнѡ, ра́дꙋйсѧ, ѻ҆́ч҃е, тебѣ̀ зове́мъ.</p>
<p><red>И҆́</red>же пре́жде да́же и҆зво́лити лꙋка̑ваѧ, сꙋпрꙋ́жницꙋ и҆ споспѣ́шницꙋ и҆збра́лъ є҆сѝ, и҆з̾ѧвле́ньми бж҃е́ственными, бг҃ови́днꙋю чистотꙋ̀ и҆ цѣломꙋ́дрїе, побо́рниче вѣ́рныхъ, веселѧ́щесѧ, ра́дꙋйсѧ, ѻ҆́ч҃е, тебѣ̀ зове́мъ.</p>
<p><red>Бг҃оро́диченъ:</red></p>
<p><red>Є҆́</red>ѵы прама́тере и҆спра́вила є҆сѝ пре́жде бы́вшее поползнове́нїе, прїе́мши въ себѣ̀ низве́ржєнныѧ восправлѧ́ющее сло́во ѻ҆́ч҃ее, непобѣди́мою си́лою, мт҃и дв҃о.</p>
<p><red>Катава́сїа: Оу҆</red>твержде́нїе на тѧ̀ надѣ́ющихсѧ:</p>
<p><red>Сѣда́ленъ, гла́съ и҃. Подо́бенъ: П</red>ремꙋ́дрости:</p>
<p><red>Ѿ</red>ве́рзъ ᲂу҆ста̀ сло́вомъ бж҃їимъ, ѿры́гнꙋлъ є҆сѝ премꙋ́дрость, проповѣ́дниче свѣ́та, и҆ мꙋдрова́нїе бж҃е́ственное вселе́ннѣй всѣ́ѧлъ є҆сѝ: ѻ҆ц҃є́въ вои́стиннꙋ ᲂу҆тверди́лъ є҆сѝ догма́ты, по па́ѵлꙋ ꙗ҆ви́лсѧ є҆сѝ вѣ́ры побо́рникъ. Тѣ́мъ и҆ а҆́гг҃лѡвъ сограждани́нъ є҆сѝ, и҆ си́хъ собесѣ́дникъ ꙗ҆ви́всѧ, бл҃же́нне, бг҃осло́ве григо́рїе, молѝ хрⷭ҇та̀ бг҃а, прегрѣше́нїй ѡ҆ставле́нїе дарова́ти пра́зднꙋющымъ любо́вїю ст҃ꙋ́ю па́мѧть твою̀.</p>
<p><red>Два́жды.</red></p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>П</red>омышле́ньми попо́лзсѧ лꙋка́выми, во глꙋбинꙋ̀ впадо́хъ грѣхо́внꙋю, и҆ стенѧ̀ зовꙋ̀ тѝ ѿ се́рдца, всечⷭ҇таѧ: на мнѣ̀ ᲂу҆дивѝ бога́тꙋю ми́лость, и҆ твоегѡ̀ благоꙋтро́бїѧ безмѣ́рнꙋю пꙋчи́нꙋ, и҆ щедро́тъ твои́хъ неисчи́сленное бога́тство, и҆ да́ждь мѝ покаѧ́нїе и҆ прегрѣше́нїй проще́нїе, да любо́вїю зовꙋ̀ тебѣ̀: молѝ хрⷭ҇та̀ бг҃а, прегрѣше́нїй ѡ҆ставле́нїе дарова́ти мнѣ̀, тѧ́ бо наде́ждꙋ и҆мѣ́ю ра́бъ тво́й.</p>
<p><red>Пѣ́снь д҃. І҆рмо́съ:</red></p>
<p><red>Оу҆</red>слы́шахъ, гдⷭ҇и, смотре́нїѧ твоегѡ̀ та́инство, разꙋмѣ́хъ дѣла̀ твоѧ̑, и҆ просла́вихъ твоѐ бж҃ество̀. <anchor type="page" number="556"/></p>
<p><red>К</red>ла́съ возрасти́вшаѧ животво́рный, неѡра́ннаѧ ни́во, подаю́щаго мі́рꙋ жи́знь, бцⷣе, спаса́й пою́щыѧ тѧ̀.</p>
<p><red>Б</red>цⷣꙋ тѧ̀, всечⷭ҇таѧ, просвѣ́щшїисѧ всѝ зна́емъ: сл҃нце бо пра́вды родила̀ є҆сѝ, приснодв҃о.</p>
<p><red>Ѡ҆</red>чище́нїе на́мъ да́рꙋй на́шихъ невѣ́дѣнїй, ꙗ҆́кѡ безгрѣ́шенъ: и҆ ᲂу҆мирѝ мі́ръ тво́й, бж҃е, моли́твами ро́ждшїѧ тѧ̀.</p>
<p><red>И҆́нъ. І҆рмо́съ:</red></p>
<p><red>Ж</red>е́злъ и҆зъ ко́рене і҆ессе́ева, и҆ цвѣ́тъ ѿ негѡ̀, хрⷭ҇тѐ, ѿ дв҃ы прозѧ́блъ є҆сѝ, и҆зъ горы̀ хва́льный, приѡсѣне́нныѧ ча́щи, прише́лъ є҆сѝ вопло́щсѧ, ѿ неискꙋсомꙋ́жныѧ, невеще́ственный и҆ бж҃е, сла́ва си́лѣ твое́й, гдⷭ҇и.</p>
<p><red>Т</red>аи́нникъ трⷪ҇цы бы́въ, сеѧ̀ просвѣти́лъ є҆сѝ вселе́ннꙋю ра́зꙋмомъ, мꙋ́дре, догма́тѡвъ лꙋчѝ и҆зблиста́ѧ, прпⷣбне, твоегѡ̀ и҆звѣ́стнагѡ ᲂу҆чи́тельства: є҆мꙋ́же поꙋча́ющесѧ при́снѡ, всѝ бл҃гоче́стнѡ восхвалѧ́емъ тѧ̀.</p>
<p><red>Оу҆́</red>тро бл҃гоче́стїѧ свѣ́тлое, зарю̀ трисо́лнечнꙋю въ себѐ прїе́мъ возсїѧ́лъ є҆сѝ, и҆ но́щь мра́чнꙋю ѕлочести́выхъ є҆ресе́й, заре́ю твои́хъ догма́тѡвъ мꙋ́дрыхъ ѿгна́лъ є҆сѝ, и҆ дꙋ́шы, ѻ҆́ч҃е, вѣ́рныхъ ᲂу҆ѧсни́лъ є҆сѝ.</p>
<p><red>Оу҆́</red>мъ пресꙋ́щный, и҆сто́чникъ сло́ва и҆ дх҃а, и҆зъ присносꙋ́щнагѡ бг҃осло́внымъ гро́момъ, всеблаже́нне бг҃осло́вствꙋѧ, благоче́стнѡ наꙋчи́лъ є҆сѝ, семꙋ̀ ѿ негѡ̀ наꙋча́емь, ꙗ҆́кѡ пред̾ѡчи́стивъ тво́й ᲂу҆́мъ ве́щныхъ, ѻ҆́ч҃е, прїѧ́тїй.</p>
<p><red>В</red>озше́лъ є҆сѝ на го́рꙋ добродѣ́телей, ѿ до́льнихъ пресели́всѧ, и҆ ме́ртвыхъ дѣ́лъ ѿстꙋпи́въ, и҆ скрижа̑ли рꙋко́ю бж҃їею напи̑санныѧ догма́ты твоегѡ̀ чⷭ҇тагѡ бг҃осло́вїѧ, прїѧ́лъ є҆сѝ, тайноводи́телѧ бжⷭ҇твенныхъ та́инствъ, григо́рїе.</p>
<p><red>Бг҃оро́диченъ:</red></p>
<p><red>Р</red>а́зꙋмомъ па́дшаго а҆да́ма возста́вила є҆сѝ, всенепоро́чнаѧ, ѵ҆поста́снꙋю ро́ждши жи́знь, и҆з̾ ложе́снъ дѣви́ческихъ ѡ҆чище́нныхъ дх҃омъ: и҆ къ безстра́стнѣй и҆ <anchor type="page" number="557"/> бж҃е́ственнѣйшей и҆ нетлѣ́ннѣй пи́щи сего̀ возвела̀ є҆сѝ, влⷣчце.</p>
<p><red>И҆́нъ. І҆рмо́съ:</red></p>
<p><red>С</red>ъ чꙋ́днымъ ста́въ а҆ввакꙋ́момъ на бжⷭ҇твеннѣй твое́й стра́жи, григо́рїе, и҆ сꙋ́щаго на ра́мѣхъ херꙋві́мскихъ позна́въ, всемі́рнагѡ бы́лъ є҆сѝ возвѣсти́тель спасе́нїѧ, при́снѡ зовы́й: сла́ва си́лѣ твое́й, гдⷭ҇и.</p>
<p><red>Б</red>ли́зъ ꙗ҆влѧ́ющымсѧ, и҆ предъ бг҃омъ стоѧ́щымъ чинонача́лїємъ подо́бѧсѧ, всемꙋ́дре, ꙗ҆̀же вы́шше тѣ́хъ ᲂу҆мо́мъ ѡ҆блета́ѧ, во глꙋбинꙋ́ же не дости́глъ є҆сѝ превысоча́йшее стоѧ́нїе, ѿто́лѣ бога́тство носѧ̀ человѣ́кѡмъ неѿе́млемое.</p>
<p><red>В</red>ъ непостижи́мый вше́дъ мра́къ, и҆ ꙗ҆́кѡ и҆зъ пеще́ры ка́менны ᲂу҆зрѣ́въ за̑днѧѧ, срастворе́нное веще́ственное невеще́ственномꙋ є҆стествꙋ̀, и҆ несли́тнагѡ смѣше́нїѧ бы́лъ є҆сѝ сказа́тель, хрⷭ҇то́въ ᲂу҆го́дникъ, того̀ рабѡ́мъ є҆гѡ̀ ᲂу҆молѧ́етъ бы́ти ми́лостива.</p>
<p><red>Бг҃оро́диченъ:</red></p>
<p><red>Г</red>ора̀ показа́ласѧ є҆сѝ ты̀ мы́сленнаѧ, ѿ неѧ́же ѿсѣче́сѧ незрече́ннѡ честны́й ка́мень, и҆стнѧ́ѧ мра́чныѧ пре́лести ѻ҆́бразъ, и҆ просвѣще́нїемъ благода́ти ѡ҆зарѧ́ѧ, вѣ́рою при́снѡ вопїю́щыѧ: сла́ва си́лѣ твое́й, гдⷭ҇и.</p>
<p><red>Катава́сїа: П</red>окры́ла є҆́сть небеса̀:</p>
<p><red>Пѣ́снь є҃. І҆рмо́съ:</red></p>
<p><red>Оу҆́</red>тренююще вопїе́мъ тѝ, гдⷭ҇и, спаси́ ны: ты́ бо є҆сѝ бг҃ъ на́шъ, ра́звѣ тебє̀ и҆но́гѡ не вѣ́мы.</p>
<p><red>Оу҆</red>толѝ нестерпи́мꙋю бꙋ́рю страсте́й мои́хъ, ꙗ҆́же бг҃а ро́ждшаѧ, ко́рмчїю и҆ гдⷭ҇а.</p>
<p><red>С</red>лꙋ́жатъ рождествꙋ̀ твоемꙋ̀, пречⷭ҇таѧ бцⷣе, а҆́гг҃льстїи чи́ни, и҆ человѣ́кѡвъ собо́ри.</p>
<p><red>М</red>р҃і́е бцⷣе безневѣ́стнаѧ, ᲂу҆пова̑нїѧ врагѡ́въ ѡ҆сꙋетѝ, а҆ пою́щыѧ тѧ̀ возвеселѝ.</p>
<p><red>И҆́нъ. І҆рмо́съ:</red></p>
<p><red>Б</red>г҃ъ сы́й ми́ра, ѻ҆ц҃ъ щедро́тъ, вели́кагѡ совѣ́та твоегѡ̀ а҆́гг҃ла, ми́ръ подава́юща, посла́лъ є҆сѝ на́мъ: тѣ́мъ бг҃оразꙋ́мїѧ къ свѣ́тꙋ наста́вльшесѧ, ѿ но́щи ᲂу҆́тренююще, славосло́вимъ тѧ̀, чл҃вѣколю́бче. <anchor type="page" number="558"/></p>
<p><red>Г</red>лагѡ́лъ твои́хъ бж҃е́ственное вѣща́нїе, и҆ догма́тѡвъ бл҃года́ть бжⷭ҇твеннаѧ, ꙗ҆́кѡ ско́рость мо́лнїи всю̀ ѡ҆бтечѐ зе́млю, трⷪ҇цѣ во є҆ди́ницѣ, є҆ди́ницѣ въ трⷪ҇цѣ, покланѧ́тисѧ, бг҃осло́ве, бг҃осло́вствꙋѧ и҆ наꙋча́ѧ на́съ.</p>
<p><red>В</red>озжела́лъ є҆сѝ и҆́стиннѡ мꙋ́дрости бж҃їѧ, и҆ слове́съ добро́тꙋ возлюби́лъ є҆сѝ, и҆ всѣ́хъ предпочти́лъ є҆сѝ кра́сныхъ сꙋ́щихъ на землѝ: тѣ́мже тѧ̀ вѣнце́мъ, всебл҃же́нне, дарова́нїй благолѣ́пнѡ ᲂу҆красѝ, и҆ бг҃осло́ва содѣ́ла.</p>
<p><red>Р</red>азꙋ́мнѡ ты̀ сꙋ́щаго, ꙗ҆́кѡ дре́вле мѡѷсе́й, ви́дѣти, бг҃оглаго́ливе, вожделѣ́лъ є҆сѝ, и҆ сегѡ̀ за̑днѧѧ, ка́менемъ покры́всѧ, ви́дѣти сподо́билсѧ є҆сѝ: и҆ пꙋчи́ны наꙋчи́лсѧ є҆сѝ бж҃е́ственныѧ мꙋ́дрости, непости́жнѡ ꙗ҆влѧ́емыѧ.</p>
<p><red>Бг҃оро́диченъ:</red></p>
<p><red>И҆́</red>же дре́вле є҆́ѵꙋ прама́терь твою̀ созда́вый, и҆зъ тебє̀ зи́ждетсѧ, тоѧ̀ ѡ҆сꙋжде́нїе и҆ преслꙋша́нїе ꙗ҆́вѣ и҆сцѣлѧ́ѧ, и҆ разрѣша́ѧ, ꙗ҆́кѡ ще́дръ и҆ влⷣка всѣ́хъ, бг҃ороди́тельнице мт҃и дв҃о.</p>
<p><red>И҆́нъ. І҆рмо́съ:</red></p>
<p><red>Оу҆́</red>гль горѧ́щїй, и҆́же и҆са̑їинымъ ᲂу҆стнѡ́мъ серафі́мъ приложѝ нѣ́когда, клеще́ю взе́мъ, и҆ приложе́нъ: ѻ҆́нъ же ѡ҆чище́нъ, пра́вдѣ наꙋчи́тесѧ, всѣ̑мъ проповѣ́даше.</p>
<p><red>В</red>семꙋ̀ ѻ҆гню̀ бг҃овидѣ́нїѧ, всебл҃же́нне григо́рїе, пристꙋ́пль, чистото́ю ᲂу҆ма́ же и҆ дꙋшѝ, несы́тнѣ саморꙋ́чнѡ трисїѧ́нный поче́рплъ є҆сѝ свѣ́тъ равнови́дный.</p>
<p><red>З</red>арѧ́ми ѡ҆б̾ѧ́тъ трисо́лнечнагѡ ѡ҆заре́нїѧ, ѿ ѡ҆блиста́нїѧ же разжже́нъ, и҆ бжⷭ҇твенными лꙋча́ми ᲂу҆́мъ ѡ҆свѣща́ѧ, и҆ противосїѧ́тєльныѧ лꙋчѝ всѣ̑мъ и҆зблиста́лъ є҆сѝ.</p>
<p><red>Бг҃оро́диченъ:</red></p>
<p><red>С</red>вѣ́тъ ѿ свѣ́та, ѻ҆́ч҃ее є҆диноро́дное сло́во безнача́льное прїе́мши, мт҃и дв҃о, две́рь свѣ́та ꙗ҆́вѣ была̀ є҆сѝ, пра́вды сл҃нце всѣ̑мъ возсїѧ́вши.</p>
<p><red>Катава́сїа: Ꙗ҆́</red>кѡ ви́дѣ и҆са́їа: <anchor type="page" number="559"/></p>
<p><red>Пѣ́снь ѕ҃. І҆рмо́съ:</red></p>
<p><red>Р</red>и́зꙋ мнѣ̀ пода́ждь свѣ́тлꙋ, ѡ҆дѣѧ́йсѧ свѣ́томъ, ꙗ҆́кѡ ри́зою, многоми́лостиве хрⷭ҇тѐ бж҃е на́шъ.</p>
<p><red>Х</red>ра́мъ тѧ̀ бж҃їй и҆ ковче́гъ, и҆ черто́гъ ѡ҆дꙋшевле́нный, и҆ две́рь нбⷭ҇нꙋю, бцⷣе, вѣ́рнїи возвѣща́емъ.</p>
<p><red>І҆́</red>дѡлѡвъ разрꙋши́тель ꙗ҆́кѡ бг҃ъ, бы́вшее ржⷭ҇тво̀ твоѐ, мр҃і́е бг҃оневѣ́сто, покланѧ́емо є҆́сть со ѻ҆ц҃е́мъ и҆ дх҃омъ.</p>
<p><red>С</red>ло́во бж҃їе тѧ̀ земны̑мъ, бцⷣе, показа̀ нбⷭ҇нꙋю лѣ́ствицꙋ: тобо́ю бо къ на́мъ сни́де.</p>
<p><red>И҆́нъ. І҆рмо́съ:</red></p>
<p><red>И҆</red>зъ ᲂу҆тро́бы і҆ѡ́нꙋ младе́нца и҆зблева̀ морскі́й ѕвѣ́рь, ꙗ҆кова̀ прїѧ́тъ: въ дв҃ꙋ же все́льшеесѧ сло́во, и҆ пло́ть прїе́мшее про́йде сохра́ншее нетлѣ́ннꙋ. Є҆гѡ́же во не пострада̀ и҆стлѣ́нїѧ, ро́ждшꙋю сохранѝ неврежде́ннꙋ.</p>
<p><red>С</red>трꙋѧ́ми мꙋ́дрыхъ ᲂу҆че́нїй твои́хъ, всемꙋ́дре, а҆́рїевъ ᲂу҆́мъ мꙋ́тнѣйшїй и҆зсꙋши́лъ є҆сѝ, въ тишинѣ̀ хранѧ̀ па́ствꙋ твою̀ непотопле́ннꙋ, ꙗ҆́коже слове́сный ковче́гъ: въ не́мже благоче́стїѧ сѣ́мена положи́лъ є҆сѝ, добро́тою слове́съ твои́хъ.</p>
<p><red>Д</red>а честны́ѧ трⷪ҇цы ѡ҆сїѧ́нїемъ ѡ҆богати́ши ᲂу҆́мъ, ѻ҆́ч҃е, ᲂу҆ѧсни́лъ є҆сѝ ꙗ҆́коже нескве́рное и҆ новоѡчище́нное зерца́ло, воздержа́нїемъ и҆зрѧ́днымъ содѣ́лавъ. тѣ́мже и҆ бг҃ови́днѣйшїй показа́лсѧ є҆сѝ бж҃е́ственными ꙗ҆вле́ньми.</p>
<p><red>В</red>е́сь сраствори́всѧ заре́ю дх҃а, бы́лъ є҆сѝ свѣти́льникъ, ѻ҆́ч҃е, всесвѣ́телъ, свѣ́тлостїю твои́хъ слове́съ просвѣща́ѧй концы̀, и҆ бг҃осло́вїѧ чистото́ю ᲂу҆краша́ѧй кра́сное торжество̀ вѣ́рныхъ, бг҃осло́ве григо́рїе.</p>
<p><red>Н</red>о́въ самꙋи́лъ бг҃ода́ненъ ꙗ҆ви́лсѧ є҆сѝ, да́нъ бг҃ꙋ, и҆ пре́жде зача́тїѧ, всеблаже́нне, цѣломꙋ́дрїемъ и҆ чистото́ю ᲂу҆краша́емь, и҆ сщ҃е́нства всест҃о́ю ѻ҆де́ждею, ѻ҆́ч҃е, ᲂу҆добре́нъ, хода́тайствꙋѧ зижди́телю и҆ зда́нїю. <anchor type="page" number="560"/></p>
<p><red>Бг҃оро́диченъ:</red></p>
<p><red>С</red>ви́токъ чи́стъ сло́во прїе́мый напи́санное, пре́жде неѡпи́санное бж҃ество́мъ, предзна́ласѧ є҆сѝ прⷪ҇ро́ки и҆ пе́рвѣе, мт҃и дв҃о мр҃і́е бг҃оневѣ́сто: ты́ бо неѡдержи́маго во ᲂу҆тро́бѣ твое́й несказа́ннѡ вмѣсти́ла є҆сѝ.</p>
<p><red>И҆́нъ. І҆рмо́съ:</red></p>
<p><red>И҆́</red>же въ по́нтѣ под̾е́мый заключе́нїе, ᲂу҆бѣжа́нїемъ бꙋ́ри, и҆ верже́нїемъ жре́бїѧ, и҆ ᲂу҆сты̀ ꙗ҆́тъ бы́въ морска́гѡ ѕвѣ́рѧ невреди́мь пребы́въ, но вопїѧ́ше і҆ѡ́на: къ тебѣ̀ живо́тъ мо́й да взы́детъ, хрⷭ҇тѐ.</p>
<p><red>П</red>отопле́нъ ра́зꙋмомъ не бы́въ, и҆ до дна̀ и҆спыта́въ глꙋбины̑ бж҃їѧ, и҆ ѿто́лѣ би́серъ поче́рплъ ты̀ влⷣцѣ: и҆ молча́нїе ꙗ҆́коже сло́во, григо́рїе, положи́лъ є҆сѝ всеизрѧ́днѣйше.</p>
<p><red>М</red>оли́твою чи́стою свирѣ́пѣющеесѧ ᲂу҆ти́шилъ є҆сѝ мо́ре, и҆ стра́нныхъ ѡ҆плева́въ слове́съ слати́нꙋ, <footnote lang="cu"><disp lang="ru">В словаре Дьяченко (в прибавлении): слатина -- влажное место. В словаре Срезневского -- 1) солончак, 2 ) болото. Прим.</disp><disp lang="ru">orthlib</disp></footnote> ты̀ влⷣцѣ, ꙗ҆́кѡ нбⷭ҇наѧ ка́плѧ, лю́ди вѣ̑рныѧ и҆спра́вилъ є҆сѝ, григо́рїе.</p>
<p><red>Бг҃оро́диченъ:</red></p>
<p><red>Н</red>епости́жное человѣ́ческими пѡ́мыслы та́инство, мт҃и бж҃їѧ, неизрече́ннагѡ и҆ стра́шнагѡ рожде́нїѧ твоегѡ̀: ты́ бо дв҃о, всѣ́хъ творца̀ ро́ждши, дв҃а пребыла̀ є҆сѝ.</p>
<p><red>Катава́сїѧ: В</red>озопѝ къ тебѣ̀:</p>
<p><red>Конда́къ, гла́съ г҃. Подо́бенъ: Д</red>в҃а дне́сь:</p>
<p><red>Б</red>г҃осло́внымъ ѧ҆зы́комъ твои́мъ сплетє́нїѧ ри́тѡрскаѧ разрꙋши́вый, сла́вне, правосла́вїѧ ѻ҆де́ждею свы́ше и҆стка́нною цр҃ковь ᲂу҆краси́лъ є҆сѝ: ю҆́же и҆ носѧ́щи съ на́ми зове́тъ твои́ми ча́ды, ра́дꙋйсѧ, ѻ҆́ч҃е, бг҃осло́вїѧ ᲂу҆́ме кра́йнѣйшїй.</p>
<p><red>І҆́косъ:</red></p>
<p><red>Ѿ</red> бг҃осло́вныѧ и҆ высо́кїѧ мꙋ́дрости твоеѧ̀ и҆спо́лни мо́й ᲂу҆́мъ ᲂу҆бо́гїй и҆ стра́стный, ꙗ҆́кѡ да воспою̀ житїѐ твоѐ, ѻ҆́ч҃е: не могꙋ́ бо сло́ва принестѝ тебѣ̀, а҆́ще не <anchor type="page" number="561"/> ты̀ пода́си мѝ крѣ́пость сло́ва, и҆ ра́зꙋмъ и҆ мꙋ́дрость: ꙗ҆́кѡ да ѿ твои́хъ твоѧ̑ принесꙋ̀ тебѣ̀, и҆ ѿ бога́тства добродѣ́телей твои́хъ ѿтꙋ́дꙋ ѡ҆брѧ́щꙋ винꙋ̀, и҆ ᲂу҆вѣнча́ю честнꙋ́ю и҆ ст҃ꙋ́ю твою̀ главꙋ̀, съ вѣ́рными взыва́ѧ: ра́дꙋйсѧ, ѻ҆́ч҃е, бг҃осло́вїѧ ᲂу҆́ме кра́йнѣйшїй.</p>
<p><red>Пѣ́снь з҃. І҆рмо́съ:</red></p>
<p><red>Ѿ</red> і҆ꙋде́и доше́дше ѻ҆́троцы въ вавѷлѡ́нѣ и҆ногда̀, вѣ́рою трⷪ҇ческою пла́мень пе́щный попра́ша, пою́ще: ѻ҆тцє́въ бж҃е, благослове́нъ є҆сѝ.</p>
<p><red>И҆</red>зъ двⷭ҇твенныхъ ложе́снъ воплоти́всѧ, ꙗ҆ви́лсѧ є҆сѝ на спасе́нїе на́ше. тѣ́мже твою̀ мт҃рь вѣ́дѧще бцⷣꙋ, правосла́внѡ зове́мъ: ѻ҆ц҃є́въ на́шихъ бж҃е, бл҃гослове́нъ є҆сѝ.</p>
<p><red>Ж</red>е́злъ прорасти́ла є҆сѝ, дв҃о, ѿ ко́рене і҆ессе́ева, всеблаже́ннаѧ, пло́дъ цвѣтоносѧ́щїй спаси́тельный, вѣ́рою сн҃ꙋ твоемꙋ̀ зовꙋ́щымъ: ѻ҆ц҃є́въ на́шихъ бж҃е, бл҃гослове́нъ є҆сѝ.</p>
<p><red>П</red>ремꙋ́дрости и҆спо́лни всѧ̑ и҆ си́лы бжⷭ҇твенныѧ, ѵ҆поста́снаѧ мꙋ́дросте высоча́йшагѡ, бцⷣею, вѣ́рою тебѣ̀ пою́щихъ: ѻ҆ц҃є́въ на́шихъ бж҃е, бл҃гослове́нъ є҆сѝ.</p>
<p><red>И҆́нъ. І҆рмо́съ:</red></p>
<p><red>Ѻ҆́</red>троцы, бл҃гоче́стїю совоспита́ни, ѕлочести́вагѡ велѣ́нїѧ небре́гше, ѻ҆́гненнагѡ преще́нїѧ не ᲂу҆боѧ́шасѧ, но посредѝ пла́мене стоѧ́ще поѧ́хꙋ: ѻ҆ц҃є́въ бж҃е, бл҃гослове́нъ є҆сѝ.</p>
<p><red>В</red>сѐ жела́нїе и҆ сла́дость ꙗ҆́вѣ сло́во твоѐ, всѐ, григо́рїе, по́лно весе́лїѧ и҆ свѣ́тлости, бл҃гоꙋха́нїѧ насыща́ѧ, вѣ́рою пою́щыѧ: ѻ҆ц҃є́въ бж҃е, бл҃гослове́нъ є҆сѝ.</p>
<p><red>Оу҆</red>мо́мъ просвѣще́ннымъ и҆сто́чника просвѣще́нїй дости́глъ є҆сѝ, и҆ ѿѻнꙋ́дными мо́лнїѧми распалѧ́емь, попали́лъ є҆сѝ є҆ѵно́мїево ѧ҆зыкобо́лїе, трⷪ҇цѣ вопїѧ̀: ѻ҆ц҃є́въ бж҃е? бл҃гослове́нъ є҆сѝ.</p>
<p><red>Ѿ</red>ве́рзъ хлѧ̑би бе́здны мꙋ́дрыхъ догма́тѡвъ твои́хъ, заꙋсти́въ же и҆сто́чника мꙋ́дрости, покры́лъ є҆сѝ пре́лести <anchor type="page" number="562"/> началовождѝ, ѡ҆блиста́емь вѣ́чнымъ свѣ́томъ и҆ трисо́лнечнымъ.</p>
<p><red>Бг҃оро́диченъ:</red></p>
<p><red>Ꙗ҆́</red>кѡ до́ждь на рꙋно̀ низше́дъ, въ твою̀ всели́сѧ ᲂу҆тро́бꙋ, ми́ра рѣка̀, и҆сто́чникъ бла́гости, и҆́же ка̑пли дождє́вныѧ и҆счита́ѧ, ѻ҆ц҃є́въ бж҃е, бл҃гослове́нъ є҆сѝ.</p>
<p><red>И҆́нъ. І҆рмо́съ:</red></p>
<p><red>П</red>роидо́ша, ꙗ҆́кѡ черто́гъ, пе́щный пла́мень нестерпи́мый, и҆̀же за благоче́стїе и҆ногда̀, ѻ҆́троцы ст҃і́и показа́вшесѧ ꙗ҆́вѣ, и҆ согла́снѡ воспѣва́юще, пѣ́снь поѧ́хꙋ: ѻ҆ц҃є́въ бж҃е, бл҃гослове́нъ є҆сѝ.</p>
<p><red>Н</red>епра́ведныхъ и҆ге́мѡнѡвъ предъ сꙋди́щами ста́въ, григо́рїе, є҆реті́чествꙋющихъ ѻ҆гнѧ̀ лютѣ́е ды́шꙋщаѧ стремлє́нїѧ бл҃гоче́стїемъ соже́глъ є҆сѝ, трⷪ҇цѣ вопїѧ̀: ѻ҆ц҃є́въ бж҃е, бл҃гослове́нъ є҆сѝ.</p>
<p><red>Т</red>рⷪ҇цꙋ всест҃ꙋ́ю, догма́тѡвъ бл҃гочести́выхъ, григо́рїе, немꙋ́тный и҆сто́чникъ ѿ ᲂу҆сте́нъ и҆злїѧ́вый на зе́млю, цвѣтоно́снꙋ жесто́кꙋю напаѧ́ѧ показа́лъ є҆сѝ: ѻ҆ц҃є́въ бж҃е, бл҃гослове́нъ є҆сѝ.</p>
<p><red>Бг҃оро́диченъ:</red></p>
<p><red>Оу҆</red>мерщвлѧ́етсѧ пра́ѻц҃ъ, ꙗ҆́кѡ безвре́меннѣ сада̀ вкꙋси́вый: ты́ же безконе́чнꙋю жи́знь, ѽ дв҃о! прозѧ́бшаѧ, въ раѝ сего̀ ѡ҆бита́ти возста́вила є҆сѝ, бг҃ороди́тельнице чⷭ҇таѧ бл҃гослове́ннаѧ.</p>
<p><red>Катава́сїа: Т</red>ебѐ во ѻ҆гнѝ ѡ҆роси́вшаго:</p>
<p><red>Пѣ́снь и҃. І҆рмо́съ:</red></p>
<p><red>Ц</red>р҃ѧ̀ нбⷭ҇наго, є҆го́же пою́тъ вѡ́и а҆́гг҃льстїи, хвали́те и҆ превозноси́те во всѧ̑ вѣ́ки.</p>
<p><red>П</red>роти́вныхъ льсти́тєльныѧ и҆ пла́мєнныѧ на на́съ ᲂу҆гасѝ стрѣ́лы, ꙗ҆́кѡ да пое́мъ тѧ̀, чⷭ҇таѧ, во вѣ́ки.</p>
<p><red>П</red>реесте́ственнѣ содѣ́телѧ и҆ сп҃са, бг҃а сло́ва родила̀ є҆сѝ, дв҃о: тѣ́мже тѧ̀ пое́мъ, и҆ превозно́симъ во всѧ̑ вѣ́ки.</p>
<p><red>П</red>росвѣти́тельнꙋю тѧ̀, и҆ златоза́рнꙋю, все́льшїйсѧ въ тѧ̀ свѣ́тъ непристꙋ́пный, дв҃о, показа̀ свѣщꙋ̀ во всѧ̑ вѣ́ки. <anchor type="page" number="563"/></p>
<p><red>И҆́нъ. І҆рмо́съ:</red></p>
<p><red>Ч</red>ꙋ́да преесте́ственнагѡ росода́тельнаѧ и҆з̾ѡбразѝ пе́щь ѻ҆́бразъ: не бо̀ ꙗ҆̀же прїѧ́тъ, пали́тъ ю҆́ныѧ, ꙗ҆́кѡ ни́же ѻ҆́гнь бж҃ества̀ дв҃ы, въ ню́же вни́де ᲂу҆тро́бꙋ. Тѣ́мъ воспѣва́юще воспое́мъ: да благослови́тъ тва́рь всѧ̀ гдⷭ҇а, и҆ превозно́ситъ во всѧ̑ вѣ́ки.</p>
<p><red>Р</red>а́вно ѻ҆ц҃ꙋ̀ сло́во и҆ дх҃ъ бла́гостїю и҆ ца́рствомъ, благочести́вѡ наꙋчи́лъ є҆сѝ, сꙋ́щественно и҆ є҆сте́ственно то́ждество зна́ѧ и҆ є҆дине́нїе. тѣ́мже вопїе́ши ра́дꙋѧсѧ: да бл҃гослови́тъ тва́рь всѧ̀ гдⷭ҇а, и҆ превозно́ситъ во всѧ̑ вѣ́ки.</p>
<p><red>С</red>ла́вы а҆́гг҃льскїѧ ᲂу҆досто́илсѧ є҆сѝ, ꙗ҆́кѡ бо а҆́гг҃лъ просїѧ́лъ є҆сѝ мі́рꙋ, трⷪ҇цѣ, всемꙋ́дре, ѡ҆чи́стивъ прилѣ́жнѡ дꙋ́шꙋ же и҆ тѣ́ло и҆ мы́сль. є҆́йже ны́нѣ воспѣва́еши, веселѧ́сѧ: да бл҃гослови́тъ тва́рь всѧ̀ гдⷭ҇а, и҆ превозно́ситъ во всѧ̑ вѣ́ки.</p>
<p><red>М</red>и́лостива мл҃твами твои́ми влⷣкꙋ содѣ́лавъ, и҆спросѝ, ѻ҆́ч҃е, прегрѣше́нїй ѡ҆ставле́нїе, вѣ́рою сщ҃е́ннꙋю и҆ всепра́зднственнꙋю твою̀ па́мѧть пра́зднꙋющымъ. въ не́йже веселѧ́щесѧ, воспѣва́емъ: да благослови́тъ тва́рь всѧ̀ гдⷭ҇а, и҆ превозно́ситъ во всѧ̑ вѣ́ки.</p>
<p><red>Т</red>аи́нникъ трїѷпоста́снагѡ є҆динонача́лїѧ, и҆ бжⷭ҇тва̀ сꙋ́щагѡ въ трⷪ҇цѣ, добродѣ́телей ѡ҆бꙋче́ньми бы́въ, трⷪ҇ческїй бг҃осло́въ показа́лсѧ є҆сѝ, всеблаже́нне. и҆ ны́нѣ воспѣва́еши ра́дꙋѧсѧ: да благослови́тъ тва́рь всѧ̀ гдⷭ҇а, и҆ превозно́ситъ во всѧ̑ вѣ́ки.</p>
<p><red>Бг҃оро́диченъ:</red></p>
<p><red>И҆́</red>же а҆рха́гг҃льскими пѣснослѡ́вїи сла́вимое бога́тное сло́во, на́съ ра́ди ѡ҆бнища̀, тѧ̀ мт҃рь добро́тꙋ і҆а́кѡвлю благослове́ннꙋю и҆збра́въ. тѣ́мже воспѣва́юще пое́мъ: да благослови́тъ тва́рь всѧ̀ гдⷭ҇а, и҆ превозно́ситъ во всѧ̑ вѣ́ки.</p>
<p><red>И҆́нъ. І҆рмо́съ:</red></p>
<p><red>И҆̀</red>же пи́щею не ѡ҆скверни́вшїисѧ ѻ҆́троцы ца́рскїѧ трапе́зы, во ѻ҆́гнь ра́дꙋющесѧ внидо́ша нѣ́когда, и҆ въ пла́мени ѡ҆роша́еми ᲂу҆се́рднѡ поѧ́хꙋ: бл҃гослови́те, дѣла̀ гдⷭ҇нѧ, гдⷭ҇а. <anchor type="page" number="564"/></p>
<p><red>В</red>авѷлѡ́нскагѡ, ѻ҆́ч҃е, пла́мене превозвы́сивсѧ, и҆ па́че тогѡ̀ благоче́стїемъ распали́всѧ, трⷪ҇ческїй нб҃отаи́нникъ показа́всѧ и҆ проповѣ́дникъ, вопїе́ши: благослови́те, дѣла̀ гдⷭ҇нѧ, гдⷭ҇а.</p>
<p><red>Н</red>апа́стныѧ разли́чнѣ, ѻ҆́ч҃е, и҆ желѣ́зныѧ пе́щи ѻ҆́гнь ᲂу҆гаша́ѧ, ᲂу҆до́бнѡ напа́стей произше́дъ, къ нб҃сѝ возлетѣ́лъ є҆сѝ, вопїѧ̀: благослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Бг҃оро́диченъ:</red></p>
<p><red>З</red>латови́дный свѣти́льникъ, твоѐ знамени́тельнѣ ꙗ҆влѧ́ше бж҃е́ственное рождество̀, непоро́чнаѧ чⷭ҇таѧ: ты́ бо свѣ́тъ непристꙋ́пный мі́рови возсїѧ́ла є҆сѝ. є҆мꙋ́же вопїе́мъ: по́йте, всѧ̑ дѣла̀ гдⷭ҇нѧ, гдⷭ҇а.</p>
<p><red>Катава́сїа: Н</red>естерпи́момꙋ ѻ҆гню̀:</p>
<p><red>Пѣ́снь ѳ҃. І҆рмо́съ:</red></p>
<p><red>В</red>ои́стиннꙋ бцⷣꙋ тѧ̀ и҆сповѣ́дꙋемъ, спасе́ннїи тобо́ю, дв҃о чⷭ҇таѧ, съ безпло́тными ли̑ки тѧ̀ велича́юще.</p>
<p><red>Р</red>а́дости и҆ весе́лїѧ полна̀ є҆́сть па́мѧть твоѧ̀, пристꙋпа́ющымъ и҆сцѣлє́нїѧ точа́щи, и҆ благоче́стнѡ бцⷣꙋ тѧ̀ возвѣща́ющымъ.</p>
<p><red>Ѱ</red>алмы́ тѧ воспѣва́емъ, ѡ҆бра́дованнаѧ, и҆ немо́лчнѡ, є҆́же ра́дꙋйсѧ, зове́мъ: ты́ бо и҆сточи́ла є҆сѝ всѣ̑мъ ра́дость.</p>
<p><red>К</red>расе́нъ, бцⷣе, прорастѐ пло́дъ тво́й, не тлѝ причаща́ющымсѧ хода́тайственъ, но жи́зни, вѣ́рою тѧ̀ велича́ющымъ.</p>
<p><red>И҆́нъ. І҆рмо́съ:</red></p>
<p><red>Ѻ҆́</red>бразъ чи́стагѡ рождества̀ твоегѡ̀ ѻ҆гнепали́маѧ кꙋпина̀ показа̀ неѡпа́льнаѧ: и҆ ны́нѣ на на́съ напа́стей свирѣ́пѣющꙋю ᲂу҆гаси́ти, мо́лимсѧ, пе́щь, да тѧ̀, бцⷣе, непреста́ннѡ велича́емъ.</p>
<p><red>Д</red>ае́тъ тебѣ̀ жи́знь нетлѣ́ннꙋю нача́льнаѧ трⷪ҇ца, ꙗ҆́же бг҃осло́вилъ є҆сѝ, прїе́мши є҆ѧ̀ ра́ди по́двиги твоѧ̑, и҆ ᲂу҆чє́нїѧ и҆ борє́нїѧ, є҆́йже ны́нѣ, ѻ҆́ч҃е, предстои́ши ѡ҆ мі́рѣ моли́твенникъ и҆зѧ́щнѣйшїй.</p>
<p><red>З</red>аре́ю трисїѧ́нныѧ свѣ́тлости, ѿ є҆ди́нагѡ <anchor type="page" number="565"/> происходѧ́щею бжⷭ҇тва̀, ѡ҆сїѧ́емь, сщ҃еннотаи́нниче григо́рїе, пою́щыѧ тѧ̀ вѣ́рою спаса́й, и҆ твои́хъ догма́тѡвъ бг҃осло́вїемъ свѣтово́ждствꙋй.</p>
<p><red>Т</red>ече́нїе до́брое соверши́лъ є҆сѝ за нача́льнꙋю трⷪ҇цꙋ подвиза́всѧ, и҆ ѡ҆боже́нїе ꙗ҆́кѡ бг҃осло́въ, полꙋчи́лъ є҆сѝ: и҆ бж҃е́ственнагѡ твоегѡ̀ жела́нїѧ и҆сполне́нїе прїѧ́лъ є҆сѝ досто́йнѡ, цр҃квей благоꙋкраше́нїе.</p>
<p><red>Бг҃оро́диченъ:</red></p>
<p><red>Ѽ</red> стра́шнагѡ твоегѡ̀ чꙋдесѐ! ты́ бо, дв҃о бцⷣе, та́инство пре́жде родѡ́въ, и҆ пре́жде вѣкѡ́въ сокрове́нное въ бз҃ѣ, всѧ́чєскаѧ созда́вшемъ, ро́ждши бг҃а сло́ва, несказа́ннѡ ꙗ҆ви́ла є҆сѝ.</p>
<p><red>И҆́нъ. І҆рмо́съ:</red></p>
<p><red>И҆́</red>же вы́шнюю глꙋбинꙋ̀ бжⷭ҇твеннагѡ непостиже́нїѧ благоче́стнѡ ѿве́рзъ, ᲂу҆́мъ ꙗ҆́кѡ и҆з̾ ка́мене, неѡб̾ѧ́тныѧ, бг҃онача́льныѧ возвы́силъ є҆сѝ трⷪ҇цы, всебл҃же́нне ѻ҆́ч҃е, тѧ̀ велича́емъ.</p>
<p><red>И҆́</red>же хꙋдꙋ́ю ѻ҆де́ждꙋ зако́ннагѡ расто́ргъ писа́нїѧ, и҆ ю҆́же въ не́мъ бж҃е́ственнꙋю добро́тꙋ, и҆ та́инственнꙋю, бж҃е́ственныхъ дх҃а на́мъ и҆столкова́въ писа́нїй, требл҃же́нне ѻ҆́ч҃е, тѧ̀ велича́емъ.</p>
<p><red>Г</red>ѡ́рнимъ ликѡ́мъ сочи́сленъ сы́й, преподо́бне ѻ҆́ч҃е, и҆́бо съ ни́ми во вѣ́ки водворѧ́ешисѧ. Ѡ҆ твое́й па́ствѣ мольбы̑ творѝ къ бг҃ꙋ, всебл҃же́нне ѻ҆́ч҃е, тѧ̀ велича́емъ.</p>
<p><red>И҆́</red>же бж҃е́ствєннымъ наꙋчи́всѧ ѿ бж҃е́ственнагѡ и҆ па́че ᲂу҆ма̀ вдохнове́нїѧ, прпⷣбне ѻ҆́ч҃е, и҆ къ тѣ́хъ та́инственнѡ соверши́всѧ ненаꙋче́нномꙋ соедине́нїю, безмѣ́рнымъ твои́мъ жела́нїемъ, всебл҃же́нне ѻ҆́ч҃е, тѧ̀ велича́емъ.</p>
<p><red>Бг҃оро́диченъ:</red></p>
<p><red>Т</red>ы̀ вмѣсти́лище, чⷭ҇таѧ, бжⷭ҇твеннагѡ неѡб̾ѧ́тїѧ, вы́шше є҆стества̀ была̀ є҆сѝ, ꙗ҆́кѡ бг҃ꙋ пло́ть взаи́мствовавшаѧ, и҆ твои́хъ дѣ́вственныхъ не разве́рзшемꙋ ложе́снъ, внегда̀ ражда́ти безъ сѣ́мене, тѧ̀ велича́емъ.</p>
<p><red>Катава́сїа: В</red>ъ зако́нѣ сѣ́ни и҆ писа́нїй: <anchor type="page" number="566"/></p>
<p><red>Свѣти́ленъ. Подо́бенъ: Д</red>х҃омъ во ст҃и́лищи:</p>
<p><red>М</red>е́чь слове́съ твои́хъ, и҆ си́ла сегѡ̀, ѧ҆зы́ки ѿсѣчѐ невѣ́рныхъ до конца̀: ꙗ҆́кѡ ве́щь бо терно́внꙋю тѣ́хъ попали́лъ є҆сѝ безбѡ́жнаѧ новосѣчє́нїѧ, трⷪ҇цѣ наꙋчи́лъ є҆сѝ покланѧ́тисѧ бг҃олѣ́пнѡ, григо́рїе бг҃осло́ве.</p>
<p><red>Сла́ва, Подо́бенъ: С</red>о ᲂу҆ч҃ники̑:</p>
<p><red>Є҆</red>ди́ницѣ трїѷпоста́снѣй и҆ трⷪ҇цѣ соверше́ннѣй въ є҆ди́номъ бжⷭ҇твѣ̀, всемꙋ́дре бг҃осло́ве, наꙋчи́лъ є҆сѝ покланѧ́тисѧ: свѣ́тъ рекі́й ѻ҆ц҃а̀, и҆ сн҃а свѣ́тъ, па́ки же свѣ́тъ дх҃а ст҃а́го. Но є҆ди́нъ свѣ́тъ, нераздѣ́ленъ, неслїѧ́ненъ: є҆ди́нъ бо бг҃ъ ᲂу҆ѧснѧ́ѧй є҆диносꙋ́щное, ѽ григо́рїе бл҃же́нне!</p>
<p><red>И҆ ны́нѣ, бг҃оро́диченъ:</red></p>
<p><red>С</red>ъ бг҃ома́терїю и҆ дв҃ою мр҃і́ею, и҆ васі́лїемъ, всемꙋ́дре, предстоѧ́й вели́кимъ непристꙋ́пнѣй трⷪ҇цѣ, ми́ръ мі́рꙋ, тишинꙋ̀ цр҃кви, побѣ̑ды, и҆ на́мъ спасе́нїе и҆спросѝ ны́нѣ восхвалѧ́ющымъ тѧ̀, бг҃осло́ве а҆рхїере́ю григо́рїе, ри́торе церко́вный.</p>
<p><red>На хвали́техъ стїхи̑ры ст҃а́гѡ на д҃, гла́съ д҃. Подо́бенъ: З</red>ва́нный свы́ше:</p>
<p><red>П</red>ресѣ́къ пи́смене ты̀ мра́къ, ꙳ вше́лъ є҆сѝ дꙋ́хомъ къ свѣ́тꙋ высоча́йшемꙋ: ꙳ и҆ ѿѻнꙋ́дное прїе́мъ свѣтолїѧ́нїе, бг҃осло́вїемъ всѧ̑ ѡ҆богати́лъ є҆сѝ, ꙳ григо́рїе всемꙋ́дре, ꙳ цр҃кве свѣти́ло: ꙳ блиста́ньми же слове́съ твои́хъ ꙳ мра̑чныѧ ѻ҆́блаки є҆ресе́й разгна́лъ є҆сѝ. ꙳ тѣ́мже водворѧ́ешисѧ, и҆дѣ́же гла́съ пра́зднꙋющихъ, ꙳ а҆́гг҃лѡмъ собесѣ́дникъ, ꙳ молѧ́сѧ непреста́ннѡ, ꙳ є҆́же спасти́сѧ дꙋша́мъ на́шымъ.</p>
<p><red>Б</red>г҃осло́въ вторы́й и҆ таи́нникъ ꙳ бжⷭ҇твеннагѡ ѡ҆сїѧ́нїѧ, ꙳ и҆́же трⷪ҇цы свѣ́тлый прописа́тель, ꙳ и҆́же ѡ҆ неизрече́ннѣмъ и҆ бж҃е́ственнѣмъ є҆стествѣ̀, ꙳ преесте́ственнѡ наꙋча́ѧ, григо́рїе: ꙳ и҆ ны́нѣ свѣтлѣ́е наслажда́ѧсѧ бг҃а, ꙳ почита́ющихъ тѧ̀ помина́й, и҆ побо́рствꙋй ѡ҆ цр҃кви, ꙳ ю҆́же собра́лъ є҆сѝ: ꙳ <anchor type="page" number="567"/> твое́ бо вѣща́нїе ꙳ во всѧ̑ вселе́нныѧ и҆зы́де концы̀, ꙳ наꙋча́ѧ сла́вити ꙳ трⷪ҇цꙋ є҆диносꙋ́щнꙋю.</p>
<p><red>В</red>оздѣ́лавъ зе́млю ѧ҆зы́комъ, бг҃оглаго́ливе, ꙳ се́рдца бразда́мъ сѣ́мѧ бж҃е́ственное, ꙳ бг҃осло́вїемъ ѡ҆богати́лъ є҆сѝ высоча́йшимъ ꙳ цр҃кве всю̀ полнотꙋ̀. ꙳ тѣ́мже пле́велы, ѻ҆гне́мъ дх҃а, ꙳ є҆реті́чєскїѧ попали́лъ є҆сѝ, ꙳ фїлосо́фїи бжⷭ҇твенныѧ пита́емый раче́нїемъ, ꙳ ѻ҆́ч҃е ѻ҆ц҃є́въ, и҆ па́стырю па́стырей, ꙳ и҆ сло́во вѣ́рныхъ, сщ҃е́нникѡвъ свѣти́льниче, ꙳ вселе́нныѧ сла́ва, ꙳ всеблаже́нне григо́рїе.</p>
<p><red>К</red>ъ премꙋ́дрости ча́ши прибли́живъ ꙳ честна̑ѧ твоѧ̑ ᲂу҆ста̀, ѻ҆́ч҃е григо́рїе, ꙳ бг҃осло́вїѧ поче́рплъ є҆сѝ бжⷭ҇твеннꙋю во́дꙋ, ꙳ и҆ вѣ̑рнымъ ѻ҆би́льнѡ препода́лъ є҆сѝ: ꙳ є҆ресе́й загради́лъ є҆сѝ тече́нїе дꙋшегꙋ́бное, ꙳ хꙋле́нїѧ и҆спо́лненное. ꙳ и҆́бо ꙗ҆́кѡ ко́рмчїѧ тѧ̀ ѡ҆брѣ́те дх҃ъ ст҃ы́й, ѿрѣ́юща и҆ ѿгонѧ́ща, ꙳ ꙗ҆́кѡ вѣ́трѡвъ дыха̑нїѧ, ꙳ ѕлочести́выхъ стремлє́нїѧ, ꙳ во є҆ди́ницѣ сꙋщества̀ ꙳ трⷪ҇цꙋ возвѣща́юща.</p>
<p><red>Сла́ва, гла́съ а҃:</red></p>
<p><red>Ц</red>ѣвни́цꙋ дх҃а, є҆ресе́й побѣди́телѧ, и҆ правосла́вныхъ наслажде́нїе, втора́го напе́рсника, сло́ва самови́дца догма́тѡмъ бы́вшаго, мꙋ́драго пастыренача́льника, цр҃кѡ́вныѧ пито́мцы, бг҃осло́вными пѣ́сньми приреце́мъ: ты̀ є҆сѝ па́стырь до́брый, да́вый тебѐ сама́го, григо́рїе, ꙗ҆́кѡ ᲂу҆ч҃тель хрⷭ҇то́съ за ны̀, и҆ съ па́ѵломъ ликꙋ́еши, и҆ мо́лишисѧ ѡ҆ дꙋша́хъ на́шихъ.</p>
<p><red>И҆ ны́нѣ, бг҃оро́диченъ. Славосло́вїе вели́кое: и҆ ѿпꙋ́стъ.</red></p>
<p><red>На лїтꙋргі́и, бл҃жє́нна ѿ канѡ́на ст҃а́гѡ пѣ́снь г҃-ѧ и҆ ѕ҃-ѧ. Прокі́менъ, гла́съ а҃: Оу҆</red>ста̀ моѧ̑ возглаго́лютъ премꙋ́дрость, и҆ поꙋче́нїе се́рдца моегѡ̀ ра́зꙋмъ. <red>Сті́хъ: Оу҆</red>слы́шите сїѧ̑, всѝ ꙗ҆зы́цы, внꙋши́те, всѝ живꙋ́щїи по вселе́ннѣй. <red>А҆пⷭ҇лъ къ корі́нѳѧнѡмъ, зача́ло рн҃а. А҆ллилꙋ́їа, гла́съ в҃: В</red>немли́те, лю́дїе моѝ, зако́нꙋ моемꙋ̀, приклони́те ᲂу҆́хо ва́ше во глаго́лы ᲂу҆́стъ мои́хъ. <red>Є҆ѵⷢ҇лїе і҆ѡа́нна, зача́ло л҃ѕ. Прича́стенъ: В</red>ъ па́мѧть вѣ́чнꙋю:</p>
<p><red>На трапе́зѣ ᲂу҆тѣше́нїе бра́тїи. И҆ чте́мъ житїѐ ст҃а́гѡ.</red></p>
<footer/>
</document>
