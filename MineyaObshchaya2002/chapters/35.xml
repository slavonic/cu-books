<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p><anchor type="folio" number="204v" label="с҃д ѡ҆б."/><red>[глⷡ҇а л҃є] БГ҃ОРО́ДИЧНЫ ѾПꙊСТИ́ТЕЛЬНІИ,</red></p>
<p><red>пое́мїи во всѐ лѣ́то: вече́рню же, и҆ на Бг҃ъ гдⷭ҇ь, во ᲂу҆́трени, и҆ па́ки въ коне́цъ ᲂу҆́трени.</red></p>
<p><red><wide>Гла́съ а҃.</wide></red></p>
<p><red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь:</red></p>
<p><red>Ч</red>ꙋ́до чꙋде́съ бл҃года́тнаѧ, въ тебѣ̀ зрѧ́щи тва́рь ра́дꙋетсѧ: зачала́ бо є҆сѝ безсѣ́меннѡ, и҆ родила̀ є҆сѝ неизрече́ннѡ, є҆го́же чинонача̑лїѧ а҆́гг҃лѡвъ ви́дѣти не мо́гꙋтъ: того̀ молѝ ѡ҆ дꙋша́хъ на́шихъ.</p>
<p><red>Въ коне́цъ ᲂу҆́трени:</red></p>
<p><red>П</red>речⷭ҇таѧ бцⷣе, на нб҃сѣ́хъ бл҃гослове́ннаѧ, и҆ на землѝ славосло́вимаѧ, ра́дꙋйсѧ невѣ́сто неневѣ́стнаѧ.</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>З</red>аче́ншаѧ неѡпа́льнѡ ѻ҆́гнь бж҃е́ственный, и҆ ро́ждшаѧ безсѣ́меннѡ и҆сто́чника жи́зни гдⷭ҇а, бл҃года́тнаѧ бцⷣе, сп҃са́й тѧ̀ велича́ющыѧ.</p>
<p><red>Въ коне́цъ ᲂу҆́трени:</red></p>
<p><red>Б</red>езма́тернѧго на нб҃сѝ, па́че мы́сли и҆ слꙋ́ха, на землѝ без̾ ѻ҆ц҃а̀ родила̀ є҆сѝ: того̀ бцⷣе, молѝ ѡ҆ дꙋша́хъ на́шихъ.</p>
<p><red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>Т</red>воѐ предста́тельство и҆мꙋ́ще пречⷭ҇таѧ, и҆ твои́ми мл҃твами лю́тыхъ и҆збавлѧ́еми, крⷭ҇то́мъ сн҃а твоегѡ̀ вездѣ̀ соблюда́еми, но до́лгꙋ тѧ̀ всѝ бл҃гоче́стнѡ велича́емъ.</p>
<p><red>Въ коне́цъ ᲂу҆́трени:</red> <red>П</red>речⷭ҇таѧ бцⷣе, на нб҃сѣ́хъ:</p>
<p><red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red></p>
<p><red>З</red>аче́ншаѧ неѡпа́льнѡ ѻ҆́гнь бж҃е́ственный:</p>
<p><red>Въ коне́цъ ᲂу҆́трени:</red> <red>Б</red>езма́тернѧго на нб҃сѝ:</p>
<p><anchor type="folio" number="205" label="с҃є"/><red>Въ четверто́къ ве́чера, и҆ къ пѧто́къ на Бг҃ъ гдⷭ҇ь:</red></p>
<p><red>Т</red>воѐ предста́тельство и҆мꙋ́ще:</p>
<p><red>Въ коне́цъ ᲂу҆́трени:</red> <red>П</red>речⷭ҇таѧ бцⷣе:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red></p>
<p><red>Г</red>аврїи́лꙋ вѣща́вшꙋ тебѣ̀ дв҃о: <red>[Ли́стъ с҃.]</red></p>
<p><red>Въ коне́цъ ᲂу҆́трени:</red> <red>Б</red>езма́тернѧго на нб҃сѝ:</p>
<p><red><wide>Гла́съ в҃.</wide></red></p>
<p><red>Въ недѣ́лю ве́чера и҆ въ понедѣ́льникъ, на Бг҃ъ гдⷭ҇ь:</red></p>
<p><red>Б</red>л҃гоꙋтро́бїѧ сꙋ́щи и҆сто́чникъ, млⷭ҇ти сподо́би на́съ бцⷣе, при́зри на лю́ди согрѣши́вшыѧ, ꙗ҆вѝ ꙗ҆́кѡ при́снѡ си́лꙋ твою̀: на тѧ́ бо ᲂу҆пова́юще, ра́дꙋйсѧ, вопїе́мъ тѝ, ꙗ҆́коже и҆ногда̀ гаврїи́лъ, безпло́тныхъ а҆рхїстрати́гъ.</p>
<p><red>Въ коне́цъ ᲂу҆́трени:</red></p>
<p><red>М</red>т҃и ст҃а́ѧ неизрече́ннагѡ свѣ́та, а҆́гг҃льскими тѧ̀ пѣ́сньми почита́юще,, бл҃гоче́стнѡ велича́емъ.</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>Б</red>ж҃е́ственнагѡ бы́хомъ ѻ҆́бщницы є҆стества̀, тобо́ю бцⷣе приснодв҃о: бг҃а бо на́мъ воплоти́вшагосѧ родила̀ є҆сѝ. тѣ́мже по до́лгꙋ тѧ̀ всѝ бл҃гоче́стнѡ велича́емъ.</p>
<p><red>Въ коне́цъ ᲂу҆́трени:</red></p>
<p><red>Т</red>ѧ̀ велича́емъ бцⷣе, вопїю́ще: ра́дꙋйсѧ незаходи́магѡ свѣ́та ѻ҆́блаче, того̀ носи́вши въ нѣ́дрѣхъ, сла́вы гдⷭ҇а.</p>
<p><red>Вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>П</red>репросла́влена є҆сѝ бцⷣе дв҃о, пое́мъ тѧ̀: крⷭ҇то́мъ бо сн҃а твоегѡ̀ низложи́сѧ а҆́дъ, и҆ сме́рть ᲂу҆мертви́сѧ, ᲂу҆мерщвле́ннїи воста́хомъ, и҆ живота̀ сподо́бихомсѧ, ра́й воспрїѧ́хомъ дре́внее наслажде́нїе. тѣ́мъ бл҃годарѧ́ще славосло́вимъ, ꙗ҆́кѡ держа́внаго хрⷭ҇та̀ бг҃а на́шего, и҆ є҆ди́наго, многомлⷭ҇тиваго.</p>
<p><red>Въ коне́цъ ᲂу҆́трени:</red></p>
<p><red>Т</red>ѧ̀ велича́емъ бцⷣе, вопїю́ще: ра́дꙋйсѧ же́зле, ѿ негѡ́же безсѣ́меннѡ бг҃ъ прозѧбы́й, погꙋбѝ на дре́вѣ сме́рть.</p>
<p><red>(</red>л. с҃є ѡ҆б.)</p>
<p><red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red></p>
<p><red>Б</red>ж҃е́ственнагѡ бы́хомъ ѻ҆́бщницы:</p>
<p><red>Въ коне́цъ ᲂу҆́трени:</red></p>
<p><red>Т</red>ѧ̀ велича́емъ бцⷣе, вопїю́ще: ра́дꙋйсѧ незаходи́магѡ:</p>
<p><red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red></p>
<p><red>П</red>репросла́влена є҆сѝ бцⷣе дв҃о:</p>
<p><red>Въ коне́цъ ᲂу҆́трени:</red> <red>Т</red>ѧ̀ велича́емъ бцⷣе, вопїю́ще: ра́дꙋйсѧ же́зле:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red></p>
<p><red>В</red>сѧ̑ па́че смы́сла, всѧ̑ пресла̑внаѧ твоѧ̑: <red>[Ли́стъ г҃, ѡ҆бор.]</red></p>
<p><red>Въ коне́цъ ᲂу҆́трени:</red> <red>М</red>т҃и ст҃а́ѧ неизрече́ннагѡ свѣ́та:</p>
<p><red>А҆́ще прилꙋчи́тсѧ а҆ллилꙋ́їа въ ко́емъ лю́бо гла́сѣ, глаго́лютсѧ сїѧ̑:</red></p>
<p><red>А҆</red>пⷭ҇ли, мч҃нцы и҆ прⷪ҇ро́цы, ст҃и́телїе, прпⷣбнїи и҆ првⷣнїи, до́брѣ по́двигъ соверши́вшїи, и҆ вѣ́рꙋ соблю́дшїи, дерзнове́нїе и҆мꙋ́ще ко сп҃сꙋ, ѡ҆ на́съ того̀ ꙗ҆́кѡ бл҃га моли́те сп҃сти́сѧ, мо́лимсѧ, дꙋша́мъ на́шымъ.</p>
<p><red>П</red>омѧнѝ гдⷭ҇и, ꙗ҆́кѡ бл҃гъ, дꙋ́шы ра̑бъ твои́хъ, и҆ є҆ли̑ка въ житїѝ согрѣши́ша, простѝ: никто́же бо безгрѣ́шенъ, то́кмѡ ты̀, могі́й и҆ преста́влєннымъ да́ти поко́й.</p>
<p><red>М</red>т҃и ст҃а́ѧ неизрече́ннагѡ свѣ́та:</p>
<p><red><wide>Гла́съ г҃.</wide></red></p>
<p><red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь:</red></p>
<p><red>К</red>расотѣ̀ дѣ́вства твоегѡ̀, и҆ пресвѣ́тлой чистотѣ̀ твое́й, гаврїи́лъ ᲂу҆диви́всѧ, вопїѧ́ше тѝ бцⷣе: кꙋ́ю тѝ похвалꙋ̀ принесꙋ̀ досто́йнꙋю; что́же воз̾именꙋ́ю тѧ̀; недоꙋмѣва́ю и҆ ᲂу҆жаса́юсѧ. тѣ́мже ꙗ҆́кѡ повелѣ́нъ бы́хъ, вопїю̀ тѝ: ра́дꙋйсѧ бл҃года́тнаѧ.</p>
<p><red>Въ коне́цъ ᲂу҆́трени:</red></p>
<p><red>К</red>і́йждо и҆дѣ́же сп҃са́етсѧ, та́мѡ пра́веднѡ и҆ притека́етъ. и҆ ко́е и҆но́е таково́е прибѣ́жище, ꙗ҆́кѡ ты̀ бцⷣе, покрыва́ющее дꙋ́шы на́шѧ;</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>П</red>рибѣ́жище и҆ си́ла на́шѧ бцⷣе, держа́внаѧ по́мощь мі́ра, <anchor type="folio" number="206" label="с҃ѕ"/> мл҃твами твои́ми покры́й рабы̑ твоѧ̑ ѿ всѧ́кїѧ нꙋ́жды, є҆ди́на бл҃гослове́ннаѧ.</p>
<p><red>Въ коне́цъ ᲂу҆́трени:</red> <red>К</red>і́йждо и҆дѣ́же сп҃са́етсѧ:</p>
<p><red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>Ж</red>е́злъ си́лы стѧжа́вшїи крⷭ҇тъ сн҃а твоегѡ̀ бцⷣе: тѣ́мъ низлага́емъ врагѡ́въ шата̑нїѧ, любо́вїю тѧ̀ непреста́ннѡ велича́юще.</p>
<p><red>Въ коне́цъ ᲂу҆́трени:</red> <red>П</red>рибѣ́жище и҆ си́ла на́ша:</p>
<p><red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red></p>
<p><red>П</red>рⷪ҇ро́цы проповѣ́даша, а҆пⷭ҇ли наꙋчи́ша, мч҃нцы и҆сповѣ́даша, и҆ мы̀ вѣ́ровахомъ бцⷣꙋ тѧ̀ вои́стиннꙋ сꙋ́щꙋю: тѣ́мъ и҆ велича́емъ ржⷭ҇тво̀ твоѐ неизрече́нное.</p>
<p><red>Въ коне́цъ ᲂу҆́трени:</red> <red>К</red>і́йждо и҆дѣ́же сп҃са́етсѧ:</p>
<p><red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red> Же́злъ си́лы стѧжа́вшїи:</p>
<p><red>Въ коне́цъ ᲂу҆́трени:</red> <red>П</red>рибѣ́жище и҆ си́ла на́ша бцⷣе:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red></p>
<p><red>Т</red>ѧ̀ хода́тайствовавшꙋю сп҃се́нїе ро́да на́шегѡ: <red>[Ли́стъ с҃, ѡ҆бор.]</red></p>
<p><red>Въ коне́цъ ᲂу҆́трени:</red> <red>П</red>рⷪ҇ро́цы проповѣ́даша:</p>
<p><red><wide>Гла́съ д҃.</wide></red></p>
<p><red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь:</red></p>
<p><red>В</red>оспита́вшейсѧ во хра́мѣ во ст҃а̑ѧ ст҃ы́хъ, ѡ҆дѣ́ѧннѣй вѣ́рою и҆ премꙋ́дростїю, и҆ безмѣ́рнымъ дѣ́вствомъ, а҆рхїстрати́гъ гаврїи́лъ принесѐ съ нб҃сѐ цѣлова́нїе, и҆ є҆́же ра́дꙋйсѧ: ра́дꙋйсѧ бл҃гослове́ннаѧ, ра́дꙋйсѧ препросла́вленнаѧ, гдⷭ҇ь съ тобо́ю.</p>
<p><red>Въ коне́цъ ᲂу҆́трени:</red></p>
<p><red>Ꙗ҆́</red>кѡ всѣ́хъ є҆сѝ творе́нїй вы́шшаѧ, воспѣва́ти тѧ̀ досто́йнѡ недоꙋмѣва́юще бцⷣе, тꙋ́не, мо́лимъ тѧ̀, поми́лꙋй на́съ.</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>К</red>ъ бцⷣѣ прилѣ́жнѡ ны́нѣ притеце́мъ грѣ́шнїи и҆ смире́ннїи, и҆ припаде́мъ, въ покаѧ́нїи зовꙋ́ще и҆з̾ глꙋбины̀ дꙋшѝ: влⷣчце, помозѝ на ны̀ млⷭ҇рдовавши: потщи́сѧ, погиба́емъ ѿ мно́жества <anchor type="folio" number="206v" label="с҃ѕ ѡ҆б."/> прегрѣше́нїй. не ѿвратѝ твоѧ̑ рабы̑ тщы̀: тѧ́ бо и҆ є҆ди́нꙋ наде́ждꙋ и҆́мамы.</p>
<p><red>Въ коне́цъ ᲂу҆́трени:</red></p>
<p><red>Т</red>ѧ̀ велича́емъ бцⷣе, вопїю́ще: ты̀ є҆сѝ кꙋпина̀, въ не́йже неѡпа́льнѡ мѡѷсе́й ви́дѣ, ꙗ҆́кѡ пла́мень, ѻ҆́гнь бж҃ества̀.</p>
<p><red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>Д</red>в҃о пренепоро́чнаѧ мт҃и хрⷭ҇та̀ бг҃а, ѻ҆рꙋ́жїе про́йде твою̀ прест҃ꙋ́ю дꙋ́шꙋ, є҆гда̀ распина́ема ви́дѣла є҆сѝ во́лею сн҃а и҆ бг҃а твоего̀: є҆го́же бл҃гослове́ннаѧ молѧ́щи не преста́й, проще́нїе прегрѣше́нїй на́мъ дарова́ти.</p>
<p><red>Въ коне́цъ ᲂу҆́трени:</red></p>
<p><red>Т</red>ѧ̀ велича́емъ бцⷣе, вопїю́ще: ты̀ є҆сѝ гора̀, ѿ неѧ́же неизглаго́ланнѡ ѿсѣче́сѧ ка́мень, и҆ врата̀ а҆́дѡва сокрꙋшѝ.</p>
<p><red>Въ сре́дꙋ ве́чера, и҆ къ четверто́къ на Бг҃ъ гдⷭ҇ь:</red></p>
<p><red>С</red>ло́во ѻ҆́ч҃ее, хрⷭ҇та̀ бг҃а на́шего, ѿ тебѐ воплоти́вшагосѧ позна́хомъ бцⷣе дв҃о, є҆ди́на чⷭ҇таѧ, є҆ди́на бл҃гослове́ннаѧ: тѣ́мъ непреста́ннѡ тѧ̀ воспѣва́юще велича́емъ.</p>
<p><red>Въ коне́цъ ᲂу҆́трени:</red> <red>Ꙗ҆́</red>кѡ всѣ́хъ є҆сѝ творе́нїй:</p>
<p><red>Въ четверто́къ ве́чера и҆ въ пѧто́къ на Бг҃ъ гдⷭ҇ь:</red> Дв҃о пренепоро́чнаѧ мт҃и:</p>
<p><red>Въ коне́цъ ᲂу҆́трени:</red> <red>Т</red>ѧ̀ велича́емъ бцⷣе, вопїю́ще: ты̀ є҆сѝ гора̀:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red></p>
<p><red>Є҆́</red>же ѿ вѣ́ка ᲂу҆тае́ное: <red>[Ли́стъ с҃а.]</red></p>
<p><red>Въ коне́цъ ᲂу҆́трени:</red></p>
<p><red>Т</red>ѧ̀ велича́емъ бцⷣе, вопїю́ще: ты̀ є҆сѝ кꙋпина̀:</p>
<p><red><wide>Гла́съ є҃.</wide></red></p>
<p><red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь:</red></p>
<p><red>С</red>о а҆́гг҃лы нбⷭ҇наѧ, съ человѣ́ки земна̑ѧ, гла́сомъ ра́дованїѧ, бцⷣе, вопїе́мъ тѝ: ра́дꙋйсѧ, врата̀ нб҃съ ши́ршаѧ. ра́дꙋйсѧ, є҆ди́на земноро́дныхъ сп҃се́нїе. ра́дꙋйсѧ, чⷭ҇таѧ, бл҃года́тнаѧ, ро́ждшаѧ бг҃а воплоти́вшагосѧ.</p>
<p><anchor type="folio" number="207" label="с҃з"/><red>Въ коне́цъ ᲂу҆́трени:</red></p>
<p><red>Ѿ</red> дв҃ы возсїѧ́вый мі́рꙋ хрⷭ҇тѐ бж҃е, сы́ны свѣ́та то́ю показа́вый, поми́лꙋй на́съ.</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>С</red>ко́рый тво́й покро́въ, и҆ по́мощь, и҆ млⷭ҇ть покажѝ на рабы̑ твоѧ̑, и҆ во́лны чⷭ҇таѧ, ᲂу҆кротѝ сꙋ́етныхъ помыслѡ́въ, и҆ па́дшꙋю мою̀ дꙋ́шꙋ возста́ви бцⷣе: вѣ́мъ бо, вѣ́мъ дв҃о, ꙗ҆́кѡ мо́жеши, є҆ли̑ка и҆ хо́щеши.</p>
<p><red>Въ коне́цъ ᲂу҆́трени:</red></p>
<p><red>М</red>т҃и бж҃їѧ прест҃а́ѧ, стѣно̀ хрⷭ҇тїа́нъ, и҆зба́ви лю́ди твоѧ̑ ѻ҆бы́чнѡ зовꙋ́щыѧ тѝ прилѣ́жнѡ: сопроти́висѧ сра̑мнымъ и҆ гѡ́рдымъ помыслѡ́мъ, да вопїе́мъ тѝ: ра́дꙋйсѧ приснодв҃о.</p>
<p><red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>К</red>рⷭ҇то́мъ сн҃а твоегѡ̀ бг҃обл҃года́тнаѧ, і҆́дѡльскаѧ пре́лесть всѧ̀ ᲂу҆праздни́сѧ, и҆ де́мѡнскаѧ крѣ́пость попра́сѧ: сегѡ̀ ра́ди вѣ́рнїи но до́лгꙋ тѧ̀ при́снѡ пое́мъ и҆ бл҃гослови́мъ, и҆ бцⷣꙋ вои́стиннꙋ и҆сповѣ́дающе, тѧ̀ велича́емъ.</p>
<p><red>Въ коне́цъ ᲂу҆́трени: Ѿ</red> дв҃ы возсїѧ́вый мі́рꙋ хрⷭ҇тѐ бж҃е:</p>
<p><red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red></p>
<p><red>С</red>тра́нное дв҃ы та́инство мі́рꙋ показа́сѧ сп҃си́тельное: ѿ неѧ́ бо роди́лсѧ є҆сѝ без̾ сѣ́мене, и҆ пло́тїю показа́лсѧ є҆сѝ без̾ и҆стлѣ́нїѧ, всѣ́хъ ра́досте, гдⷭ҇и, сла́ва тебѣ̀.</p>
<p><red>Въ коне́цъ ᲂу҆́трени:</red> <red>М</red>т҃и бж҃їѧ прест҃а́ѧ:</p>
<p><red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red> <red>К</red>рⷭ҇то́мъ сн҃а твоегѡ̀:</p>
<p><red>Въ коне́цъ ᲂу҆́трени: Ѿ</red> дв҃ы возсїѧ́вый мі́рꙋ:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red> <red>Р</red>а́дꙋйсѧ, две́ре гдⷭ҇нѧ непроходи́маѧ: <red>[Ли́стъ с҃а, на ѡ҆боро́тѣ.]</red></p>
<p><red>Въ коне́цъ ᲂу҆́трени: Ѿ</red> дв҃ы возсїѧ́вый мі́рꙋ:</p>
<p><red><wide>Гла́съ ѕ҃.</wide></red></p>
<p><red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь:</red> <red>Н</red>ача́ло сп҃се́нїѧ, гаврїи́лово провѣща́нїе къ дв҃ѣ бы́сть: <anchor type="folio" number="207v" label="с҃з ѡ҆б."/> слы́ша бо, є҆́же ра́дꙋйсѧ, и҆ не ᲂу҆бѣжѐ цѣлова́нїѧ, не ᲂу҆сꙋмнѣ́сѧ ꙗ҆́кѡ са́рра въ сѣ́ни, но си́це глаго́лаше: сѐ раба̀ гдⷭ҇нѧ, бꙋ́ди мнѣ̀ по глаго́лꙋ твоемꙋ̀.</p>
<p><red>Въ коне́цъ ᲂу҆́трени:</red></p>
<p><red>А҆</red>рха́гг҃льское сло́во прїѧ́ла є҆сѝ, и҆ херꙋві́мскїй прⷭ҇то́лъ показа́ласѧ є҆сѝ, и҆ на ѡ҆б̾ѧ́тїихъ твои́хъ носи́ла є҆сѝ бцⷣе, наде́ждꙋ дꙋ́шъ на́шихъ.</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>Оу҆</red>пова́нїе мі́ра бл҃га́ѧ бцⷣе дв҃о, твоѐ и҆ є҆ди́но держа́вное предста́тельство про́симъ, ᲂу҆млⷭ҇рдисѧ на безпредста́тельствєнныѧ лю́ди, молѝ млⷭ҇тиваго бг҃а, и҆зба́витисѧ дꙋша́мъ на́шымъ ѿ всѧ́кагѡ преще́нїѧ, є҆ди́на бл҃гослове́ннаѧ.</p>
<p><red>Въ коне́цъ ᲂу҆́трени:</red></p>
<p><red>Н</red>икто́же притека́ѧй къ тебѣ̀, посра́мленъ ѿ тебѐ и҆схо́дитъ, пречⷭ҇таѧ бцⷣе дв҃о: но про́ситъ бл҃года́ти, и҆ прїе́млетъ дарова́нїе къ поле́зномꙋ проше́нїю.</p>
<p><red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>Б</red>цⷣе дв҃о, молѝ сн҃а твоего̀, во́лею пригвозди́вшагосѧ на крⷭ҇тѣ̀, и҆ мі́ръ ѿ пре́лести свобо́ждшаго, хрⷭ҇та̀ бг҃а на́шего, поми́ловати дꙋ́шы на́шѧ.</p>
<p><red>Въ коне́цъ ᲂу҆́трени:</red></p>
<p><red>П</red>ре́жде вѣ̑къ ѿ ѻ҆ц҃а̀ без̾ мт҃ре рожде́нна сн҃а и҆ сло́ва бж҃їѧ, въ послѣ̑днѧѧ лѣ̑та родила̀ є҆сѝ, воплоти́вшагосѧ ѿ чтⷭ҇ыхъ крове́й твои́хъ бг҃ороди́тельнице, без̾ мꙋ́жа: є҆го́же молѝ дарова́тисѧ на́мъ грѣхѡ́въ ѡ҆ставле́нїю пре́жде конца̀.</p>
<p><red>Въ сре́дꙋ ве́чера, и҆ къ четверто́къ на Бг҃ъ гдⷭ҇ь:</red></p>
<p><red>С</red>т҃а́ѧ влⷣчце, чтⷭ҇аѧ бг҃а на́шегѡ мт҃и, всѣ́хъ творца̀ неизрече́ннѡ ро́ждшаѧ, молѝ со а҆пⷭ҇лы сщ҃е́нными всегда̀ бл҃гость є҆гѡ̀, страсте́й на́съ и҆зба́вити, и҆ ѡ҆ставле́нїе на́мъ да́ти грѣхѡ́въ.</p>
<p><red>Въ коне́цъ ᲂу҆́трени:</red></p>
<p><red>В</red>ели́кихъ дарова́нїй, чⷭ҇таѧ дв҃о бг҃омт҃и, ты̀ сподо́биласѧ є҆сѝ: ꙗ҆́кѡ родила̀ є҆сѝ пло́тїю є҆ди́наго ѿ трⷪ҇цы, хрⷭ҇та̀ жизнода́вца, во сп҃се́нїе дꙋ́шъ на́шихъ.</p>
<p><anchor type="folio" number="208" label="с҃и"/><red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red> <red>Б</red>цⷣе дв҃о, молѝ сн҃а твоего̀.</p>
<p><red>Въ коне́цъ ᲂу҆́трени:</red> <red>П</red>ре́жде вѣ̑къ ѿ ѻ҆ц҃а̀ без̾ мт҃ре:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red></p>
<p><red>П</red>редповѣствꙋ́етъ гедеѡ́нъ зача́тїе, и҆ сказꙋ́етъ дв҃дъ ржⷭ҇тво̀ твоѐ бцⷣе: сни́де бо, ꙗ҆́кѡ до́ждь на рꙋно̀, сло́во во чре́во твоѐ, и҆ прозѧбла̀ є҆сѝ без̾ сѣ́мене землѐ ст҃а́ѧ, мі́ра сп҃се́нїе, хрⷭ҇та̀ бг҃а на́шего, бл҃года́тнаѧ.</p>
<p><red>Въ коне́цъ ᲂу҆́трени:</red> <red>П</red>ре́жде вѣ̑къ ѿ ѻ҆ц҃а̀ без̾ ма́тере:</p>
<p><red><wide>Гла́съ з҃.</wide></red></p>
<p><red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь:</red></p>
<p><red>Б</red>цⷣе дв҃о нескве́рнаѧ, сн҃а твоего̀ молѝ съ го́рними си́лами, проще́нїю прегрѣше́нїй на́мъ пре́жде конца̀ дарова́тисѧ, вѣ́рнѡ тѧ̀ сла́вѧщымъ.</p>
<p><red>Въ коне́цъ ᲂу҆́трени:</red></p>
<p><red>П</red>ревозшла̀ є҆сѝ си̑лы нбⷭ҇ныѧ, занѐ хра́мъ показа́ласѧ є҆сѝ бж҃е́ственный, бл҃гослове́ннаѧ бцⷣе, ꙗ҆́кѡ ро́ждшаѧ хрⷭ҇та̀ сп҃са дꙋ́шъ на́шихъ.</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>Р</red>а́дꙋйсѧ, тебѣ̀ приво́димъ бцⷣе, а҆́гг҃лѡвъ бо вы́шшаѧ показа́ласѧ є҆сѝ бг҃а ро́ждшаѧ.</p>
<p><red>Въ коне́цъ ᲂу҆́трени:</red></p>
<p><red>Оу҆</red>мирѝ мл҃твами бцⷣы жи́знь на́шꙋ, вопїю́щихъ тѝ: млⷭ҇тиве гдⷭ҇и, сла́ва тебѣ̀.</p>
<p><red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>Р</red>аспе́ншагосѧ за ны̀ хрⷭ҇та̀ бг҃а, и҆ разрꙋши́вшаго сме́рти держа́вꙋ, непреста́ннѡ молѝ бцⷣе дв҃о, да сп҃се́тъ дꙋ́шы на́шѧ.</p>
<p><red>Въ коне́цъ ᲂу҆́трени:</red></p>
<p><red>И҆</red>зба́ви бцⷣе, ѿ содержа́щихъ на́съ грѣхѡ́въ, ꙗ҆́кѡ и҆но́е ᲂу҆пова́нїе вѣ́рнїи не и҆́мамы, ра́звѣ тебѐ и҆ ѿ тебѐ ро́ждшагосѧ бг҃а.</p>
<p><red>(</red>л. с҃и ѡ҆б.)</p>
<p><red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red></p>
<p><red>П</red>ло́дъ чре́ва твоегѡ̀ пречⷭ҇таѧ, прⷪ҇ро́кѡвъ є҆́сть и҆ зако́на и҆сполне́нїе. тѣ́мъ тѧ̀ бг҃ꙋ въ вѣ́дѣнїи сла́вѧще, бл҃гоче́стнѡ велича́емъ.</p>
<p><red>Въ коне́цъ ᲂу҆́трени:</red></p>
<p><red>П</red>ло́дъ чре́ва твоегѡ̀ бг҃оневѣ́сто, человѣ́кѡмъ показа́сѧ сп҃се́нїѧ хода́тайственный. тѣ́мъ тѧ̀ бцⷣꙋ, ра́зꙋмомъ и҆ ѧ҆зы́комъ сла́вѧще, вѣ́рнїи велича́емъ.</p>
<p><red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red> <red>Р</red>аспе́ншагосѧ за ны̀ хрⷭ҇та̀ бг҃а:</p>
<p><red>Въ коне́цъ ᲂу҆́трени:</red> <red>И҆</red>зба́ви бцⷣе:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red> <red>Ꙗ҆́</red>кѡ на́шегѡ воскрⷭ҇нїѧ сокро́вище: <red>[Ли́стъ с҃в.]</red></p>
<p><red>Въ коне́цъ ᲂу҆́трени:</red></p>
<p><red>Р</red>а́дꙋйсѧ невмѣсти́маго въ нб҃сѣ́хъ вмѣсти́вшаѧ во ᲂу҆тро́бѣ твое́й. ра́дꙋйсѧ, дв҃о прⷪ҇ро́кѡвъ проповѣ́данїе, є҆́юже возсїѧ̀ є҆мманꙋ́илъ. ра́дꙋйсѧ, мт҃и хрⷭ҇та̀ бг҃а.</p>
<p><red><wide>Гла́съ и҃.</wide></red></p>
<p><red>Въ недѣ́лю ве́чера, и҆ въ понедѣ́льникъ на Бг҃ъ гдⷭ҇ь:</red></p>
<p><red>Р</red>а́дꙋйсѧ, а҆́гг҃ломъ ра́дость мі́ра прїе́мшаѧ. ра́дꙋйсѧ, ро́ждшаѧ творца̀ твоего̀ и҆ гдⷭ҇а. ра́дꙋйсѧ, сподо́бльшаѧсѧ бы́ти мт҃и бж҃їѧ.</p>
<p><red>Въ коне́цъ ᲂу҆́трени:</red></p>
<p><red>Р</red>а́дꙋйсѧ, врата̀ цр҃ѧ̀ сла́вы, ꙗ҆́же вы́шнїй є҆ди́нъ про́йде: и҆ є҆ди́нꙋ запеча́танꙋ сохранѝ, во сп҃се́нїе дꙋ́шъ на́шихъ.</p>
<p><red>Въ понедѣ́льникъ ве́чера, и҆ во вто́рникъ на Бг҃ъ гдⷭ҇ь:</red></p>
<p><red>Н</red>едви́жимое ᲂу҆твержде́нїе вѣ́ры, и҆ честны́й да́ръ дꙋ́шъ на́шихъ, бцⷣꙋ пѣ́сньми велича́емъ вѣ́рнїи. ра́дꙋйсѧ, ка́мень жи́зни во чре́вѣ твое́мъ вмѣсти́вшаѧ. ра́дꙋйсѧ, конце́й наде́ждо, скорбѧ́щихъ застꙋпле́нїе. ра́дꙋйсѧ, невѣ́сто неневѣ́стнаѧ.</p>
<p><anchor type="folio" number="209" label="с҃ѳ"/><red>Въ коне́цъ ᲂу҆́трени:</red></p>
<p><red>Д</red>в҃о пречⷭ҇таѧ, сп҃си́ ны мл҃твами твои́ми, дви́жꙋщи ᲂу҆тро́бꙋ мт҃рнюю сн҃ꙋ твоемꙋ̀, и҆ бг҃ꙋ на́шемꙋ.</p>
<p><red>Во вто́рникъ ве́чера, и҆ въ сре́дꙋ на Бг҃ъ гдⷭ҇ь:</red></p>
<p><red>А҆́</red>гнца и҆ па́стырѧ, и҆ сп҃са мі́ра, на крⷭ҇тѣ̀ зрѧ́щи, ро́ждшаѧ тѧ̀, глаго́лаше слезѧ́щи: мі́ръ ᲂу҆́бѡ ра́дꙋетсѧ, прїе́млѧ и҆збавле́нїе: ᲂу҆тро́ба же моѧ̀ гори́тъ, зрѧ́щи твоѐ распѧ́тїе, є҆́же за всѣ́хъ терпи́ши сн҃е и҆ бж҃е мо́й.</p>
<p><red>Въ коне́цъ ᲂу҆́трени:</red></p>
<p><red>П</red>ло́дъ чре́ва твоегѡ̀ пречⷭ҇таѧ, прⷪ҇ро́кѡвъ є҆́сть и҆ зако́на и҆сполне́нїе: тѣ́мъ тѧ̀ бцⷣꙋ въ вѣ́дѣнїи сла́вѧще, бл҃гоче́стнѡ велича́емъ.</p>
<p><red>Въ сре́дꙋ ве́чера, и҆ въ четверто́къ на Бг҃ъ гдⷭ҇ь:</red></p>
<p><red>М</red>ы́слєннаѧ врата̀ жи́зни пречⷭ҇таѧ бцⷣе, притека́ющыѧ къ тебѣ̀ вѣ́рнѡ и҆зба́ви ѿ бѣ́дъ: да сла́вимъ прест҃о́е ржⷭ҇тво̀ твоѐ во сп҃се́нїе дꙋ́шъ на́шихъ.</p>
<p><red>Въ коне́цъ ᲂу҆́трени:</red> <red>Д</red>в҃о пречⷭ҇таѧ, сп҃си́ ны:</p>
<p><red>Въ четверто́къ ве́чера, и҆ въ пѧто́къ на Бг҃ъ гдⷭ҇ь:</red> <red>А҆́</red>гнца и҆ па́стырѧ:</p>
<p><red>Въ коне́цъ ᲂу҆́трени:</red> <red>П</red>ло́дъ чре́ва твоегѡ̀ пречⷭ҇таѧ:</p>
<p><red>Въ пѧто́къ ве́чера, и҆ въ сꙋббѡ́тꙋ на Бг҃ъ гдⷭ҇ь:</red> <red>И҆́</red>же на́съ ра́ди рожде́йсѧ ѿ дв҃ы: <red>Ли́стъ р҃л, на ѡ҆боро́тѣ.</red></p>
<p><red>Въ коне́цъ ᲂу҆́трени:</red></p>
<p><red>Д</red>в҃о пречⷭ҇таѧ, сп҃си́ ны мл҃твами твои́ми, дви́жꙋщи ᲂу҆тро́бꙋ мт҃рнюю сн҃ꙋ твоемꙋ̀, и҆ бг҃ꙋ на́шемꙋ.</p>
<p><red>Коне́цъ бг҃оро́дичныхъ.</red></p>
</document>
