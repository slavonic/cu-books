<?xml version="1.0" encoding="utf-8"?>
<document lang="cu" xmlns="http://www.ponomar.net/culiturgical">
<anchor type="folio" number="210v" label="с҃і ѡ҆б."/>
<p><red>[глⷡ҇а л҃з] Ѡ҆ ЗНА́МЕНІѦХЪ</red></p>
<p><red>влⷣчнихъ, и҆ бг҃оро́дичныхъ пра́здникѡвъ, и҆ ст҃ы́хъ.</red></p>
<p><red>П</red>одоба́етъ вѣ́дати, ꙗ҆́кѡ пра́здницы раздѣле́ни сꙋ́ть на вели̑кїѧ, срє́днїѧ же и҆ ма̑лыѧ.</p>
<p><red>В</red>ели́цыи ᲂу҆́бѡ пра́здницы хрⷭ҇то́вы, и҆ бг҃оро́дичны, и҆ прⷣте́чєва два̀, ржⷭ҇тво̀ и҆ ᲂу҆сѣкнове́нїе, и҆ ѻ҆бои́хъ верхо́вныхъ а҆пⷭ҇лѡвъ, петра̀ и҆ па́ѵла, и҆́мꙋтъ зна́мєнїѧ крⷭ҇тъ ѡ҆крꙋже́нъ <red>🕀</red>: и҆̀мже бдѣ́нїѧ и҆ всѧ̀ слꙋ́жба пра́здника соверша́етсѧ по ᲂу҆ста́вꙋ.</p>
<p><red>С</red>ре́днїи же пра́здницы ст҃ы́хъ и҆́мꙋтъ двѣма̀ ви́ды: крⷭ҇тъ съ полꙋкрꙋ́жїемъ <red>🕁</red>, и҆̀мже бдѣ́нїе соверша́етсѧ, прилага́етсѧ же и҆ канѡ́нъ бцⷣы на ᲂу҆́трени по ᲂу҆ста́вꙋ. <red>Д</red>рꙋзі́и же крⷭ҇тъ є҆ди́нъ то́чїю <red>🕂</red>, и҆̀мже бдѣ́нїе не соверша́етсѧ. На вече́рни, Бл҃же́нъ мꙋ́жъ а҃ а҆нтїфѡ́нъ. На Гдⷭ҇и воззва́хъ, стїхи̑ры на ѕ҃: ѿ произво́ла же на и҃, и҆ чтє́нїѧ г҃: и҆ на стїхо́внѣ. На ᲂу҆́трени полѷеле́й и҆ є҆ѵⷢ҇лїе. Канѡ́нъ на и҃: и҆ славосло́вїе вели́кое: и҆ про́чаѧ слꙋ́жба по ᲂу҆ста́вꙋ.</p>
<p><red>М</red>а́лїи же пра́здницы и҆́мꙋтъ двѣма̀ ви́ды трѝ то́чки несоверше́ннѡ ѡ҆крꙋжены̀. <red>К</red>расе́нъ ᲂу҆́бѡ ви́дъ и҆мꙋ́щымъ <red>🕃</red> на вече́рни каѳі́сма ѻ҆бы́чнаѧ. На гдⷭ҇и воззва́хъ, стїхи̑ры на ѕ҃. На ᲂу҆́трени канѡ́нъ на ѕ҃: и҆ славосло́вїе вели́кое. и҆ про́чаѧ слꙋ́жба по ᲂу҆ста́вꙋ. <red>Ч</red>е́рнь же ви́дъ и҆мꙋ́щымъ 🕃, то́чїю на Гдⷭ҇и воззва́хъ, стїхи̑ры на ѕ҃. На ᲂу҆́трени канѡ́нъ на ѕ҃: На лїтꙋргі́и по чи́нꙋ ᲂу҆ста́ва.</p>
<p><red>Н</red>е и҆мꙋ́щымъ же зна́менїѧ, стїхи̑ры на г҃: Канѡ́нъ же на ᲂу҆́трени на четы́ре.</p>
<footer/>
</document>
