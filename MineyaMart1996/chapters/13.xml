<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="140"/>
<p><red>Мѣ́сѧца тогѡ́же въ г҃і-й де́нь.</red></p>
<p><red>Пренесе́нїе моще́й, и҆́же во ст҃ы́хъ, ѻ҆ц҃а̀ на́шегѡ нїки́фора, патрїа́рха царѧгра́да.</red></p>
<p><red>На</red> <red>Г</red>дⷭ҇и, воззва́хъ, <red>стїхи̑ры, гла́съ а҃. Поⷣ:</red> <red>Н</red>бⷭ҇ныхъ чинѡ́въ:</p>
<p><red>П</red>ремꙋ́дрости твоеѧ̀ стрꙋи̑ ꙳ почерпа́еми мы́сленными ѻ҆́блаки, ꙳ и҆сточа́ютъ мі́рꙋ и҆сто́чникъ правосла́вїѧ, ꙳ и҆зъ ни́хже сла́дость вѣ́рнїи почерпа́ющїи, ꙳ є҆ресе́й и҆злїѧ̑нїѧ, ꙳ ꙗ҆́коже ме́ррскихъ ѿвраща́емсѧ во́дъ.</p>
<p><red>Т</red>воѐ чистѣ́йшее тѣ́ло, ꙳ во гро́бѣ лежѧ̀, не растлѣ̀ ѿню́дъ, ꙳ но цѣ́ло ѡ҆брѣ́тесѧ, всеблаже́нне нїки́форе: ꙳ є҆́же со тща́нїемъ прине́сше, ꙳ ра́довахꙋсѧ правосла́вїѧ пито́мцы, ꙳ благосла́внѣ тѧ̀, бг҃омꙋ́дре, блажа́ще.</p>
<p><red>Х</red>ра́мъ бж҃їй бы́вше тѧ̀ ꙳ бжⷭ҇твенными дѣѧ́ньми, ꙳ хра́мъ а҆пⷭ҇льскїй зва́нїемъ почте́нный, ꙳ прїе́млетъ, всеблаже́нне, по погребе́нїи свѧще́ннѡ погреба́емаго, ꙳ и҆ спогре́бша всѧ̑ є҆реті́чєскаѧ ѕлосмра̑днаѧ бꙋеслѡ́вїѧ.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>П</red>регрѣше́нїй пꙋчи́ною ѡ҆бꙋрева́емь, ꙳ къ ти́хомꙋ приста́нищꙋ прибѣ́гъ, ꙳ пречи́стѣй моли́твѣ твое́й, ꙳ бг҃ороди́тельнице, взыва́ю тѝ: спаси́ мѧ, ꙳ крѣ́пкꙋю твою̀ десни́цꙋ просте́рши рабꙋ̀ твоемꙋ̀, ꙳ всенепоро́чнаѧ.</p>
<p><red>Крⷭ҇тобг҃оро́диченъ:</red></p>
<p><red>В</red>оздви́жена ꙗ҆́кѡ ви́дѣ на крⷭ҇тѣ̀ а҆́гнца, ꙳ непоро́чнаѧ дв҃а пла́чꙋщи вопїѧ́ше: ꙳ сла́дкое моѐ ча́до, ꙳ что̀ но́вое и҆ пресла́вное видѣ́нїе; ꙳ ка́кѡ содержа́й всѧ́чєскаѧ го́рстїю, ꙳ на дре́вѣ пригвожда́ешисѧ пло́тїю; <anchor type="page" number="141"/></p>
<p><red>Канѡ́нъ, гла́съ в҃. І҆гна́тїа.</red></p>
<p><red>Пѣ́снь а҃. І҆рмо́съ:</red></p>
<p><red>Г</red>рѧди́те, лю́дїе, пои́мъ пѣ́снь хрⷭ҇тꙋ̀ бг҃ꙋ, раздѣ́льшемꙋ мо́ре, и҆ наста́вльшемꙋ лю́ди, ꙗ҆̀же и҆зведѐ и҆зъ рабо́ты є҆гѵ́петскїѧ, ꙗ҆́кѡ просла́висѧ.</p>
<p><red>Г</red>рѣхѡ́въ гро́бомъ лю́тѣ содержи́ма мѧ̀, безсме́ртнымъ манове́нїемъ твои́мъ и҆ благоꙋтро́бною твое́ю возста́ви дла́нїю, и҆ ѡ҆живѝ, ще́дре, ꙗ҆́кѡ всеси́ленъ.</p>
<p><red>Р</red>ѡ́днаѧ добродѣ́телей совершє́нства четвероча́стнѡ стѧжа́въ, и҆ ꙗ҆́кѡ на колесни́цꙋ вше́дъ, бг҃оно́се, въ коне́цъ бг҃овидѣ́нїѧ взѧ́лсѧ є҆сѝ ѿ дѣѧ́нїѧ.</p>
<p><red>Т</red>ы̀ жи́зни нетлѣ́нныѧ вкꙋси́въ, ѿ ча́ши, преподо́бне, бжⷭ҇твенныѧ пи́лъ є҆сѝ тре́звенное пи́во: тѣ́мъ и҆ мꙋ́дрости прїѧ́телище бы́лъ є҆сѝ.</p>
<p><red>Ѿ</red>гна́нъ бы́въ прⷭ҇то́ла и҆ сла́вы, и҆ па́ствы твоеѧ̀, рꙋко́ю нꙋ́ждною, преподо́бне, є҆́реси ꙗ҆ротлѣ́нныхъ ѕвѣре́й, ны́нѣ къ твое́й ѡ҆гра́дѣ вше́лъ є҆сѝ.</p>
<p><red>Бг҃оро́диченъ:</red></p>
<p><red>Ѻ҆́</red>ч҃ее сло́во сло́вомъ зачала̀ є҆сѝ, и҆ па́че сло́ва родила̀ є҆сѝ, и҆ по рождествѣ̀ па́че є҆стества̀ и҆ сло́ва, дв҃а ꙗ҆́кѡ пре́жде рождества̀ па́ки пребыла̀ є҆сѝ.</p>
<p><red>Пѣ́снь г҃. І҆рмо́съ:</red></p>
<p><red>Оу҆</red>твердѝ на́съ въ тебѣ̀, гдⷭ҇и, дре́вомъ ᲂу҆мерщве́й грѣ́хъ, и҆ стра́хъ твоѝ всадѝ въ сердца̀ на́съ, пою́щихъ тѧ̀.</p>
<p><red>Ѻ҆</red>рꙋ́жїемъ крⷭ҇та̀ защити́всѧ, бжⷭ҇твенное воѡбраже́нїе влⷣки написꙋ́ѧ, покланѧ́ешисѧ благоче́стнѡ, ѻ҆те́чєскимъ послѣ́дꙋѧ ᲂу҆че́нїємъ.</p>
<p><red>П</red>а́ства па́стырѧ тѧ̀ жела́ющи, тꙋ́ю по и҆́мени зовꙋ́щаго, и҆ во́лки ѿгонѧ́ща жезло́мъ вѣ́ры, къ тебѣ̀ притека́етъ, мꙋ́дре.</p>
<p><red>Ꙗ҆́</red>коже дре́вле і҆ѡ́сифа бжⷭ҇твеннагѡ цѣломꙋ́дреннагѡ <anchor type="page" number="142"/> тѣ́ло і҆и҃ль прино́ситъ: та́кѡ ны́нѣ цр҃ковь хрⷭ҇то́ва ра́кꙋ моще́й твои́хъ почита́етъ.</p>
<p><red>Бг҃оро́диченъ:</red></p>
<p><red>Х</red>ра́мъ и҆ свѧще́нное жили́ще сло́ва сꙋ́щи, бцⷣе, прегрѣше́нїй ѡ҆чище́нїе, прест҃а́ѧ, бꙋ́ди мѝ, приснодв҃о.</p>
<p><red>Сѣда́ленъ, гла́съ г҃. Подо́бенъ:</red> <red>Б</red>жⷭ҇твенныѧ вѣ́ры:</p>
<p><red>П</red>обѣ́дами вѣнча́лъ є҆сѝ цр҃ковь, пре́лесть ѿгна́въ ѕлосла́вїѧ, побѣдоно́сецъ сꙋ́щѡ бы́въ: и҆ ѡ҆свѧща́еши мі́ра концы̀ пренесе́нїемъ ст҃ы́хъ моще́й твои́хъ, ѻ҆́ч҃е преподо́бне, хрⷭ҇та̀ бг҃а молѝ дарова́ти на́мъ ве́лїю ми́лость.</p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Б</red>жⷭ҇твеннаѧ ски́нїѧ была̀ є҆сѝ сло́ва, є҆ди́на пречⷭ҇таѧ мт҃и дв҃о, чистото́ю а҆́гг҃лы превозше́дшаѧ, па́че всѣ́хъ менѐ пе́рсть бы́вша, ѡ҆скверне́на плотски́ми прегрѣше́ньми, ѡ҆чи́сти моли́твъ твои́хъ бжⷭ҇твенными вода́ми, подаю́щи, чⷭ҇таѧ, ве́лїю ми́лость.</p>
<p><red>Крⷭ҇тобг҃оро́диченъ:</red></p>
<p><red>Н</red>ескве́рнаѧ а҆́гница, сло́ва нетлѣ́ннаѧ дв҃а мт҃и, на крⷭ҇тѣ̀ зрѧ́щи повѣ́шена и҆зъ неѧ̀ безъ болѣ́зни прозѧ́бшаго, ма́терски подо́бнѡ рыда́ющи, вопїѧ́ше: ᲂу҆вы̀ мнѣ̀, ча́до моѐ, ка́кѡ стра́ждеши во́лею, хотѧ̀ и҆зба́вити ѿ страсте́й безче́стїѧ человѣ́ка;</p>
<p><red>Пѣ́снь д҃. І҆рмо́съ:</red></p>
<p><red>Оу҆</red>слы́шахъ, гдⷭ҇и, сла́вное твоѐ смотре́нїе, и҆ просла́вихъ, человѣколю́бче, непостижи́мꙋю твою̀ си́лꙋ.</p>
<p><red>К</red>ївѡ́тъ свѧще́нїѧ, и҆зъ негѡ́же и҆сто́чникъ и҆сцѣле́нїй почерпа́емъ, ра́ка твоѧ̀ бы́сть чтꙋ́щымъ тѧ̀.</p>
<p><red>Є҆́</red>рєси ѿгна́лъ є҆сѝ, и҆ па́ствы ѡ҆гра́дꙋ ᲂу҆тверди́лъ є҆сѝ, ᲂу҆чє́нїи бжⷭ҇твенными ѡ҆гради́въ.</p>
<p><red>П</red>о до́лгꙋ почита́емъ твои́хъ моще́й, блаже́нне, мѷрополо́жницꙋ, ꙗ҆́кѡ жи́зни точа́щꙋю благово́нїе вѣ̑рнымъ.</p>
<p><red>Бг҃оро́диченъ:</red></p>
<p><red>М</red>ы́сленный тѧ̀ ра́й, ꙗ҆́кѡ жи́зни дре́во прїе́мшꙋю, во чре́вѣ, дв҃о, хрⷭ҇та̀: тѣ́мъ тѧ̀ чтꙋ́ще прославлѧ́емъ. <anchor type="page" number="143"/></p>
<p><red>Пѣ́снь є҃. І҆рмо́съ:</red></p>
<p><red>С</red>вѣ́та пода́телю и҆ вѣкѡ́въ тво́рче, гдⷭ҇и, во свѣ́тѣ твои́хъ повелѣ́нїй наста́ви на́съ: ра́звѣ бо тебє̀, и҆но́гѡ бо́га не зна́емъ.</p>
<p><red>В</red>разѝ посрамлѧ́ютсѧ, є҆ресенача̑льницы съ ни́ми неи́стовѧтсѧ, твою̀ ра́кꙋ зрѧ́ще, бг҃омꙋ́дре, вѣ́рнѣ почита́емꙋю ѿ царѧ̀ и҆ всеѧ̀ па́ствы твоеѧ̀.</p>
<p><red>С</red>вѧще́ннаѧ твоѧ̀ ра́ка де́мѡнѡвъ лꙋка̑выѧ дꙋ́хи, ꙗ҆́коже стра́шный би́чь, ѿгонѧ́етъ, и҆ побѣ́дꙋ на ты́ѧ, нїки́форе, сла́вы бжⷭ҇твенныѧ ѿ бг҃а прїе́млетъ.</p>
<p><red>С</red>о́вѣсти горни́ло ѻ҆гне́мъ дꙋ́ха воспале́но, ꙗ҆́кѡ зла́то вѣ́рою тѧ̀ показа̀ свѣ́тло, є҆реті́чествꙋющихъ ѡ҆блича́ѧ ме́рзость.</p>
<p><red>Бг҃оро́диченъ:</red></p>
<p><red>Оу҆</red>краси́вшисѧ, чⷭ҇таѧ, наи́тїемъ прест҃а́гѡ дх҃а, бг҃а сосце́ма дои́ши, и҆ сего̀ держи́ши ѡ҆б̾ѧ̑тїи, всю̀ тва́рь дла́нїю содержа́щаго.</p>
<p><red>Пѣ́снь ѕ҃. І҆рмо́съ:</red></p>
<p><red>В</red>ъ бе́зднѣ грѣхо́внѣй валѧ́ѧсѧ, неизслѣ́днꙋю милосе́рдїѧ твоегѡ̀ призыва́ю бе́зднꙋ: ѿ тлѝ, бж҃е, мѧ̀ возведѝ.</p>
<p><red>З</red>а вѣ́рꙋ стра̑сти претерпѣ́лъ є҆сѝ, ѻ҆ч҃ескихъ ра́ди честны́хъ преда́нїй и҆згна̑нїѧ поне́слъ є҆сѝ, и҆́миже сла́вꙋ стѧжа́лъ є҆сѝ пречестнꙋ́ю.</p>
<p><red>Т</red>верда̀ вѣ́ра твоѧ̀ и҆ противле́нїе, мꙋчи́телей безꙋ́мїе поколеба̀: сто́лпъ же ѻ҆́гненъ бы́лъ є҆сѝ честнѣ́й це́ркви, блаже́нне.</p>
<p><red>Ꙗ҆́</red>кѡ свѣ́тлыхъ би́сєръ, и҆ ка́менїѧ, мꙋ́дре, па́че свѣтлѣ́йши, ра́кꙋ и҆ пе́рсть це́рковь твоѧ̀ и҆мꙋ́щи, правосла́вїѧ вѣнце́мъ ᲂу҆добрѧ́етсѧ.</p>
<p><red>Бг҃оро́диченъ:</red></p>
<p><red>Н</red>еизрече́нный ѻ҆́бразъ рождества̀ твоегѡ̀, ꙗ҆зы́цы земноро́дныхъ и҆ а҆́гг҃лѡвъ чествꙋ́ютъ, тѧ̀ тва́рей, влⷣчце, вы́шшꙋю всѣ́хъ сла́вѧще.</p>
<p><red>Конда́къ, гла́съ а҃. Подо́бенъ:</red> <red>Л</red>и́къ а҆́гг҃льскїй:</p>
<p><red>Л</red>и́къ патрїа́ршескїй ст҃ꙋ́ю твою̀ па́мѧть хвала́ми и҆ <anchor type="page" number="144"/> пѣ́сньми, нїки́форе, чествꙋ́етъ: въ преложе́нїи бо прїѧ́тъ дꙋ́шꙋ твою̀, сла́вне. тѣ́мъ дне́сь честна́ѧ цр҃ковь велича́ющи хрⷭ҇та̀ цр҃ѧ̀, сла́витъ є҆ди́наго чл҃вѣколю́бца.</p>
<p><red>Пѣ́снь з҃. І҆рмо́съ:</red></p>
<p><red>Ѻ҆́</red>бразꙋ злато́мꙋ на по́лѣ деи́рѣ слꙋжи́мꙋ, трїѐ твоѝ ѻ҆́троцы небрего́ша безбо́жнагѡ велѣ́нїѧ, посредѣ́ же ѻ҆гнѧ̀ вве́ржени, ѡ҆роша́еми поѧ́хꙋ: бл҃гослове́нъ є҆сѝ, бж҃е ѻ҆тє́цъ на́шихъ.</p>
<p><red>Б</red>жⷭ҇твенною си́лою нетлѣ̑нны соблюдо́шасѧ погреба́тєльныѧ ри̑зы, и҆ кѡ́сти твоѧ̑ бжⷭ҇твеннымъ манове́нїемъ, сопрѧже́нїѧ не ѿрѣши́шасѧ, блаже́нне, нечи́стыхъ дꙋхѡ́въ разсыпа́ютъ ѕлоꙋ́мїе, мы́ же вопїе́мъ: благослове́нъ є҆сѝ, бж҃е ѻ҆тє́цъ на́шихъ.</p>
<p><red>С</red>тека́ютсѧ лю́дїе, ца́рь же благочести́вый, и҆ сано́вныхъ мно́жество, и҆ возло́жше сла́внꙋю твою̀ ра́кꙋ на вы́ѧхъ, бг҃опрїѧ́тне, ꙗ҆́коже кївѡ́тъ пресвѧ́тъ дорѷно́сѧтъ, и҆ пою́тъ: благослове́нъ є҆сѝ, бж҃е ѻ҆тє́цъ на́шихъ.</p>
<p><red>Б</red>жⷭ҇твенный хра́мъ, сло́ва ᲂу҆ч҃никѡ́въ, да прїи́метъ вѣ́рнѡ, а҆пⷭ҇лѡвъ собесѣ́дника, и҆ мꙋ́ченикѡвъ сожи́телѧ, патрїа́рхѡвъ степе́нь, и҆ ѻ҆тцє́въ сосѣда́телѧ: благослове́нъ є҆сѝ, вопїѧ̀, бж҃е ѻ҆тє́цъ на́шихъ.</p>
<p><red>Бг҃оро́диченъ:</red></p>
<p><red>З</red>рѧ̀ мѡѷсе́й кꙋпинꙋ̀ неѡпали́мꙋ, пре́жде горѧ́щꙋ ѻ҆гне́мъ въ сїна́и, мт҃и пречⷭ҇таѧ, проѡбразꙋ́ющꙋ ложєсна̀ твоѧ̑: ѻ҆́гнь бо заче́нши бжⷭ҇твенный, не ѡ҆пали́ласѧ є҆сѝ, но родила̀ є҆сѝ свѣ́та содѣ́телѧ, бг҃а и҆ чл҃вѣ́ка.</p>
<p><red>Пѣ́снь и҃. І҆рмо́съ:</red></p>
<p><red>В</red>ъ пе́щь ѻ҆́гненнꙋю ко ѻ҆трокѡ́мъ є҆врє́йскимъ снизше́дшаго, и҆ пла́мень въ ро́сꙋ прело́жшаго бг҃а, по́йте, дѣла̀, ꙗ҆́кѡ гдⷭ҇а, и҆ превозноси́те во всѧ̑ вѣ́ки.</p>
<p><red>В</red>ъ приста́нище жи́зни ѿ мно́гихъ треволне́нїй дости́глъ є҆сѝ, ѻ҆́ч҃е, дх҃а вѣ́тромъ, и҆ бре́мѧ до́брое <anchor type="page" number="145"/> немо́кренною ного́ю твое́ю спа́слъ є҆сѝ: и҆ ны́нѣ наслажда́ешисѧ та́мошнїѧ тишины̀.</p>
<p><red>Г</red>ро́бъ ви́дѧще вѣ́рнїи въ но́вый же́ртвенникъ прїѧ́тъ, въ не́мже бжⷭ҇твєннаѧ соверша́ютсѧ всесожжє́нїѧ вѣ́рнѡ, и҆ внꙋ́трь мертвеца̀ свѧще́ннѣйшаго, чꙋдодѣ́телѧ и҆ бг҃а превозно́симъ.</p>
<p><red>Р</red>а́дꙋетсѧ ста́до свѣ́тлѡ, пра́зднꙋетъ мона́хѡвъ свѣ́тлый ли́къ, и҆ вѣ́рныхъ царе́й благочести́ваѧ порфѵ́ра, и҆ всѧ́кое си́льныхъ торжество̀, въ честно́мъ моще́й твои́хъ пренесе́нїи.</p>
<p><red>Бг҃оро́диченъ:</red></p>
<p><red>С</red>ло́вомъ сло́во во ᲂу҆тро́бѣ, всѧ́чєскаѧ сло́вомъ соста́вльшаго, заче́нши безсѣ́меннѡ, бг҃ороди́тельнице, чи́стаѧ дв҃о, па́че сло́ва родила̀ є҆сѝ: є҆го́же превозно́симъ во всѧ̑ вѣ́ки.</p>
<p><red>Пѣ́снь ѳ҃. І҆рмо́съ:</red></p>
<p><red>Ѿ</red> бг҃а, бг҃а сло́ва, неизрече́нною мꙋ́дростїю прише́дшаго ѡ҆бнови́ти а҆да́ма, ꙗ҆́дїю въ тлѣ́нїе па́дшаго лю́тѣ, ѿ ст҃ы́ѧ дв҃ы неизрече́ннѡ воплоти́вшагосѧ на́съ ра́ди, вѣ́рнїи, є҆диномꙋ́дреннѡ пѣ́сньми велича́емъ.</p>
<p><red>Ѡ҆</red> твое́мъ торжествѣ̀ и҆ болѣ́знехъ твои́хъ, ѻ҆́ч҃е, а҆́гг҃льскаѧ сликовствꙋ́ютъ мно́жєства, прест҃а́го гдⷭ҇а благода́рственнѡ сла́вѧще, и҆ ми́ръ свы́ше на́мъ и҆спроша́ютъ, вѣ́рнѡ чтꙋ́щымъ твоѧ̑ мо́щы.</p>
<p><red>М</red>още́й твои́хъ благода́ть, ꙗ҆́кѡ че́стно врачевство̀ да бꙋ́детъ не́мощемъ на́шымъ, и҆ моли́тва, всехва́льне, ѡ҆чисти́лище всѣ̑мъ, и҆ къ бг҃ꙋ пꙋ́ть и҆ во́ждь, вѣ́рою и҆ любо́вїю чтꙋ́щымъ тѧ̀, блаже́нне.</p>
<p><red>П</red>обѣди́тельными всеѻрꙋ̑жїи вѣ̑рныѧ защити́въ, всецр҃ю̀, рꙋко́ю твое́ю вѣ̑рныѧ на ва́рвары ᲂу҆крѣпѝ, и҆ твою̀ цр҃ковь, ꙗ҆́кѡ тве́рдое ѡ҆снова́нїе вѣ́рныхъ, преподо́бнагѡ моли́твами правосла́вѧщꙋю сохранѝ. <anchor type="page" number="146"/></p>
<p><red>Бг҃оро́диченъ:</red></p>
<p><red>Ꙗ҆́</red>кѡ крѣ́пкое предста́тельство, ꙗ҆́кѡ наде́ждꙋ и҆ стѣ́нꙋ, и҆ а҆гкѵ́рꙋ, и҆ покро́въ тве́рдъ, и҆ неѡбори́мое ᲂу҆твержде́нїе, и҆ небꙋ́рное приста́нище, и҆ є҆ди́но прибѣ́жище, чⷭ҇таѧ, стѧжа́вше тѧ̀ всѝ, спаса́емсѧ, всепѣ́таѧ.</p>
<footer/>
</document>
