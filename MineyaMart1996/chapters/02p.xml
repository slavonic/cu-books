<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="353"/>
<p><red>ПРИЛОЖЕ́НІЕ</red></p>
<p><red>Мѣ́сѧца тогѡ́же во в҃-й де́нь.</red></p>
<p><red>Пра́зднованїе прест҃ѣ́й бцⷣѣ, въ че́сть чꙋдотво́рныѧ є҆ѧ̀ і҆кѡ́ны, нарица́емыѧ держа́вныѧ.</red></p>
<p><red>На ма́лѣй вече́рни, на</red> <red>Г</red>дⷭ҇и воззва́хъ, <red>стїхи̑ры, гла́съ ѕ҃:</red></p>
<p><red>Н</red>еѡбори́мꙋю стѣ́нꙋ стѧжа́вше, не ꙗ҆́кѡ мїролю́бцы, но ꙗ҆́кѡ вѣ́рнїи, припа́даемъ къ влⷣчцѣ дв҃ѣ и҆ воспое́мъ, бра́тїе, предста́тельство тоѧ̀.</p>
<p><red>Ꙗ҆́</red>кѡ рабѝ тебѣ̀ пречⷭ҇таѧ взыва́емъ: не ѿве́ржи ны̀, молѧ́щихсѧ тѝ, но ѡ҆градѝ на́съ покро́вомъ твои́мъ.</p>
<p><red>П</red>отщи́сѧ цр҃и́це бл҃года́тнаѧ, ᲂу҆слы́ши моли́твꙋ мою̀, и҆ пѣ́снь хвале́нїѧ моегѡ̀ да прїи́детъ пред̾ тѧ̀.</p>
<p><red>К</red>то̀ возглаго́летъ си̑лы твоѧ̑, пречⷭ҇таѧ; и҆́мамы тѧ̀ влⷣчцꙋ на́шꙋ, и҆ николи́же ᲂу҆страши́мсѧ непокори́выхъ сынѡ́въ.</p>
<p><red>Сла́ва, и҆ ны́нѣ, гла́съ є҃:</red></p>
<p><red>С</red>т҃ѣ́йшаѧ херꙋві̑мъ и҆ вы́сшаѧ серафі̑мъ, вои́стиннꙋ бцⷣе ты̀ є҆сѝ. вѣ́мы тѧ̀ застꙋ́пницꙋ на́шꙋ, ты́ же не преста́й ѡ҆ на́съ молѧ́щи, держа́во и҆ прибѣ́жище дꙋша́мъ на́шымъ.</p>
<p><red>Прокі́менъ днѐ.</red></p>
<p><red>На стїхо́внѣ стїхи̑ры, гла́съ и҃:</red></p>
<p><red>Д</red>и́вное і҆кѡ́ны твоеѧ̀ ꙗ҆вле́нїе, бцⷣе пренепоро́чнаѧ, славосло́вимъ <anchor type="page" number="354"/> дне́сь, и҆ твоѐ застꙋпле́нїе на́мъ пра́зднꙋемъ. ма́ти бо сꙋ́щи живота̀, мо́лиши ѡ҆ на́съ хрⷭ҇та̀ бг҃а на́шего, на тѧ̀ є҆ди́нꙋю наде́ждꙋ возложи́вшихъ, пꙋтеводи́тельнице нело́жнаѧ на́шегѡ сп҃се́нїѧ.</p>
<p><red>Сті́хъ:</red> <red>П</red>омѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ.</p>
<p><red>Ѿ</red>ложи́мъ вѣ́рнїи печа́ль: се́ бо втора́ѧ неѡпали́маѧ кꙋпина̀, і҆кѡ́на бг҃ома́тере, людьмѝ правосла́вными зри́маѧ, на сп҃се́нїе грѣ́шныхъ ꙗ҆влѧ́етсѧ.</p>
<p><red>Сті́хъ:</red> <red>С</red>лы́ши дщѝ и҆ ви́ждь, и҆ приклонѝ ᲂу҆́хо твоѐ.</p>
<p><red>С</red>вѣти́сѧ, свѣти́сѧ, но́вый і҆ерⷭ҇ли́ме, и҆ ра́дꙋйтесѧ ᲂу҆бо́зїи, ꙗ҆́кѡ нерꙋши́мъ є҆́сть сїѡ́нъ и҆ мт҃и бг҃а на́шегѡ посредѣ̀ люді́й свои́хъ.</p>
<p><red>Сла́ва, и҆ ны́нѣ, гла́съ ѕ҃:</red></p>
<p><red>С</red>вѣ́тлое дне́сь застꙋ́пницы на́шеѧ наста̀ торжество̀: да взыгра́етсѧ тва́рь, да ликовствꙋ́ютъ человѣ́честїи собо́ри, созыва́етъ бо на́съ ст҃а́ѧ бцⷣа ви́дѣти і҆кѡ́нꙋ свою̀, лꙋча́ми млⷭ҇ти всѧ̑ правосла̑вныѧ ѡ҆свѣща́ющꙋю. тѣ́мже, ра́дꙋющесѧ, вопїе́мъ: сп҃сѝ и҆ на́съ, пренепоро́чнаѧ, вѣ́рныхъ ча́дъ землѝ твоеѧ̀.</p>
<p><red>Тропа́рь пи́санъ на вели́цѣй вече́рни.</red></p>
<p><red>На</red> <red>Г</red>дⷭ҇и воззва́хъ: <red>стїхи̑ры, гла́съ д҃:</red></p>
<p><red>И҆</red> рыда́хъ, и҆ взыва́хъ къ тебѣ̀, влⷣчце, но не возмо́глъ є҆́сть гла́съ мо́й, и҆ заглꙋши́сѧ во́пль мо́й ѿ пото́ка грѣ̑хъ мои́хъ, и҆ ка́кѡ ᲂу҆молю́ тѧ; сама̀ ᲂу҆̀бо да́ждь мѝ мл҃твꙋ и҆ сохранѝ раба̀ твоего̀. И҆́зсше се́рдце моѐ и҆ стрꙋ̑пїемъ и҆спещри́сѧ глава̀ моѧ̀, и҆знемого́стѣ ѿ мра́ка ѻ҆́чи моѝ, и҆ ᲂу҆ѧ́звенъ є҆́смь въ глежню̀ мою̀, но ты̀, ꙗ҆́кѡ держа́внаѧ, спаси́ мѧ и҆ пода́ждь мѝ ве́лїю млⷭ҇ть.</p>
<p><red>И҆́ны стїхи̑ры, гла́съ то́йже:</red></p>
<p><red>Н</red>епра́вда, ꙗ҆́кѡ мо́ре, скры̀ зе́млю твою̀, и҆ ны́нѣ лю́тѣ потоплѧ́еми є҆смы̀, но ты̀ прострѝ десни́цꙋ твою̀, и҆ ꙗ҆́кѡ всехва́льнаѧ, поста́ви <anchor type="page" number="355"/> ны̀ на ка́мене вѣ́ры, и҆ сп҃си́ ны влⷣчце, сп҃си́ ны и҆ ᲂу҆твердѝ посредѣ̀ на́съ держа́вꙋ твою̀.</p>
<p><red>Ѕ</red>мїенра́вно дне́сь показꙋ́етсѧ ста́до твоѐ, ꙗ҆́кѡ вѣ́тромъ ѡ҆бꙋрева́еми є҆смы̀, и҆ не мо́жемъ терпѣ́ти, но ты̀ ꙗ҆́кѡ бл҃га́ѧ, ᲂу҆ти́ши во́ды прерѣка́нїѧ и҆ не ѿве́ржи ра̑бъ свои́хъ, сохранѧ́ѧ на́мъ и҆ при́снѡ млⷭ҇ть твою̀. а҆́ще не ты̀, бг҃ороди́тельнице, па́че всѣ́хъ превознесе́ннаѧ, а҆́ще не ты̀, ѽ стѣно̀ нерꙋши́маѧ и҆ мі́рове ра́досте, кто̀ ᲂу҆̀бо ᲂу҆мо́литъ за ны̀ сн҃а твоего̀ хрⷭ҇та̀ бг҃а на́шего, да поми́лꙋетъ сокрꙋше́нныхъ се́рдцемъ и҆ ско́рбныхъ люде́й свои́хъ. пред̾ тѣ́мъ же и҆ бꙋ́ди хода́таица неꙋсы́пнаѧ и҆ спасѝ на́съ.</p>
<p><red>П</red>рїиди́те, всѝ вѣ́рнїи, и҆ кꙋ́пнѡ собо́ры сотво́рше, возопїи́мъ держа́внѣй влⷣчцѣ, и҆ та́кѡ къ не́й возглаго́лемъ: всѝ неключи́ми є҆смы̀, и҆ тогѡ̀ ра́ди припа́даемъ къ тѝ, и҆ мо́лимъ тѧ̀ со дерзнове́нїемъ и҆ вѣ́рою, зовꙋ́ще: не пре́зри на́съ, ѻ҆каѧ́нныхъ, потщи́сѧ на ᲂу҆моле́нїе и҆ сп҃сѝ всѧ̑ правосла̑вныѧ.</p>
<p><red>Сла́ва, и҆ ны́нѣ, гла́съ то́йже:</red></p>
<p><red>Н</red>е надѣ́йтесѧ на кнѧ́зи преходѧ́щыѧ: ничесо́ бо возмо́гꙋтъ и҆ сыны̀ человѣ́честїи сꙋ́ть, и҆зы́дꙋтъ, ꙗ҆́кѡ бы́лїе, и҆ никто́же и҆̀хъ помѧ́нетъ, но моли́тесѧ, бра́тїе, моли́тесѧ, и҆ прїи́метъ вы̀ под̾ кро́въ сво́й мт҃ерь бг҃а на́шегѡ и҆ ᲂу҆поко́имсѧ, лю́дїе, под̾ ри́зой тоѧ̀.</p>
<p><red>Вхо́дъ. Прокі́менъ днѐ.</red></p>
<p><red>Чтє́нїѧ трѝ, пи́саны сегѡ̀ мⷭ҇ца ли́стъ рк҃в.</red></p>
<p><red>На лїті́и стїхи̑ры, гла́съ а҃:</red></p>
<p><red>С</red>тра́шенъ є҆́сть гнѣ́въ гдⷭ҇ень, на всѧ̑ смє́ртныѧ належа́щь, но тогѡ̀ ра́ди показꙋ́етсѧ дне́сь и҆ застꙋпле́нїе вѣ̑рнымъ: се́ бо прїи́де бл҃года́тнаѧ во сп҃се́нїе лю́демъ свои̑мъ, и҆ нѣ́сть возмогі́й сокрꙋши́ти ста́до тоѧ̀, занѐ всемꙋ̀ мі́рови влⷣчца є҆́сть. <anchor type="page" number="356"/></p>
<p><red>Сла́ва, и҆ ны́нѣ, гла́съ то́йже:</red></p>
<p><red>П</red>ра́вды вы́шнїѧ ча́юще, не ѡ҆ се́мъ рыда́йте, ꙗ҆́кѡ и҆стѧзꙋ́еми є҆стѐ, И҆ воскли́кните та́кѡ: вѣ́мы, ꙗ҆́кѡ ѻ҆каѧ́нни є҆смы̀, но не до конца̀ прогнѣ́вайсѧ на ны̀, мл҃твами же бцⷣы сп҃сѝ и҆ всѧ̑ правосла̑вныѧ.</p>
<p><red>На стїхо́внѣ стїхи̑ры, гла́съ ѕ҃:</red></p>
<p><red>Д</red>в҃а была̀ є҆сѝ ѻ҆трокови́ца смире́нна, дне́сь же показꙋ́ешисѧ на́мъ ꙗ҆́кѡ цр҃и́ца и҆ мт҃рь всѧ́ческихъ, и҆ томꙋ̀ дивѧ́щесѧ, восклица́емъ тѝ: ка́кѡ стра́шна є҆́сть та́йна сїѧ̀, ка́кѡ досто́йнѡ восхва́лимъ тѧ̀, пребл҃гꙋ́ю, но, ꙗ҆́кѡ нб҃са̀ къ землѣ̀ прикло́ньшаѧ и҆ зе́млю до нб҃съ возве́дшаѧ, сп҃сѝ, бцⷣе, лю́ди твоѧ̑ и҆ сама̀ сохранѝ ста́до твоѐ.</p>
<p><red>Сті́хъ:</red> <red>П</red>ресла̑внаѧ глаго́лашасѧ ѡ҆ тебѣ̀, гра́де бж҃їй.</p>
<p><red>И҆</red>спо́лнисѧ, бл҃года́тнаѧ, ми́лости и҆ ᲂу҆слы́ши ны̀, молѧ́щыѧсѧ тѝ, и҆ та́кѡ тѝ глаго́лющыѧ: возра́дꙋйсѧ, хрⷭ҇та̀ бг҃а ро́ждшаѧ, занѐ ᲂу҆блажа́тъ тѧ̀ всѝ ро́ди и҆ восхва́лѧтъ тѧ̀ всѧ́чєскаѧ, вои́стиннꙋ бо несокрꙋши́ма є҆́сть держа́ва твоѧ̑.</p>
<p><red>Сті́хъ:</red> <red>Ꙗ҆́</red>кѡ и҆збра̀ гдⷭ҇ь сїѡ́на и҆зво́ли и҆ въ жили́ще себѣ̀.</p>
<p><red>С</red>т҃ъ є҆сѝ, гдⷭ҇и, и҆ мт҃рь твоѧ̀, ꙗ҆́кѡ ѻ҆вча̀, бы́сть смире́нна и҆ тогѡ̀ ра́ди краснѡ̀ дне́сь преꙋкра́сисѧ, па́че всѣ́хъ безпло́тныхъ є҆́сть сла́ва твоѧ̑, не подви́житсѧ ᲂу҆̀бо и҆ сохрани́тъ ны̀, ꙗ҆́кѡ всеси́льна.</p>
<p><red>Сла́ва, и҆ ны́нѣ, гла́съ то́йже:</red></p>
<p><red>К</red>а́кѡ воспое́мъ тѧ̀, влⷣчцꙋ дв҃ꙋ, и҆ ка́кѡ нарече́мъ тѧ̀, мт҃рь свѣ́та неизрече́нна и҆ непристꙋ́пна, но вои́стиннꙋ бцⷣа ты̀ є҆сѝ, и҆ хва́льно и҆ просла́влено и҆́мѧ твоѐ и҆ ны́нѣ, и҆ во вѣ́къ вѣкѡ́въ, и҆ по сконча́нїи вѣ́ка.</p>
<p><red>Тропа́рь, гла́съ д҃.</red></p>
<p><red>Г</red>ра́да сїѡ́нска взыскꙋ́юще, под̾ тво́й покро́въ, дв҃о чⷭ҇таѧ, дне́сь притека́емъ, и҆ никто́же возмо́жетъ на ны̀, ꙗ҆́кѡ нѣ́сть гра́дъ си́ленъ, <anchor type="page" number="357"/> а҆́ще не сꙋ́щагѡ бг҃а, и҆ нѣ́сть и҆́на крѣ́пость, а҆́ще не ми́лость влⷣчцы дв҃ы.</p>
<p><red>На ᲂу҆́трени:</red></p>
<p><red>По а҃-мъ стїхосло́вїи сѣда́ленъ, гла́съ в҃:</red></p>
<p><red>Г</red>ла́съ пла́ча слы́шенъ є҆́сть на сїѡ́нѣ, и҆ рыда́нїе ве́лїе воздвиза́емо є҆́сть во сто́гнахъ ст҃ы́хъ. ѽ влⷣчце дв҃о, ᲂу҆слы́ши ѧ҆̀, твои́ми бо лю́ди и҆злива́емы сꙋ́ть, и҆ сп҃сѝ гра́дъ ѡ҆пꙋстоше́нный.</p>
<p><red>Сла́ва, и҆ ны́нѣ, гла́съ то́йже:</red></p>
<p><red>В</red>ъ поноше́нїи ᲂу҆сте́нъ и҆ во ѡ҆бдержа́нїи ꙗ҆зы́кѡмъ є҆смы̀, вси́ бо преѡгорчи́хомъ цр҃ѧ̀, сн҃а твоего̀, и҆ то́й посѣти́ ны преще́нїемъ свои́мъ, но ᲂу҆молѝ, дв҃о пречⷭ҇таѧ, ѿ тѧ̀ ро́ждшагосѧ, и҆, а҆́ще не до конца̀ прогнѣ́валсѧ є҆́сть, процвѣте́тъ гра́дъ ѡ҆пꙋстоше́нный.</p>
<p><red>По в҃-мъ стїхосло́вїи сѣда́ленъ, гла́съ з҃:</red></p>
<p><red>В</red>оста́ни, влⷣчце, воста́ни, и҆ ѡ҆блече́тсѧ сїѡ́нъ въ крѣ́пость свою̀, и҆ вода̀ же́лчнаѧ бꙋ́детъ на́мъ, ꙗ҆́кѡ ме́дъ, напита́емсѧ лю́дїе тѣсно́тами, и҆̀же ѿ зижди́телѧ сꙋ́ть, и҆ восхва́лимъ, пою́ще, держа́вꙋ твою̀, ꙗ҆́кѡ несконча́ема є҆́сть.</p>
<p><red>Велича́нїе:</red></p>
<p><red>В</red>елича́емъ тѧ̀, прест҃а́ѧ дв҃о, бг҃оизбра́ннаѧ ѻ҆трокови́це, и҆ чти́мъ держа́вный ѻ҆́бразъ ст҃ы́ни твоеѧ̀, и҆́мже подае́ши ве́лїю млⷭ҇ть всѣ̑мъ съ вѣ́рою къ немꙋ̀ притека́ющымъ.</p>
<p><red>По полѷеле́и сѣда́ленъ, гла́съ д҃:</red></p>
<p><red>А҆́</red>ще и҆ є҆ди́нꙋ ка́плю млⷭ҇ти твоеѧ̀ ѡ҆дожди́ши мѝ, всечⷭ҇таѧ, не возмо́жетъ ѧ҆зы́къ мо́й досто́йнѡ тѧ̀ возвели́чити, но па́че мѣ́ры и҆ неизрече́нна є҆́сть бла́гость твоѧ̀, и҆ пою̀ сла́вꙋ твою̀, ꙗ҆́кѡ вои́стиннꙋ мт҃и бж҃їѧ ты̀ є҆сѝ. <anchor type="page" number="358"/></p>
<p><red>Степе́нна, а҃-й а҆нтїфѡ́нъ д҃-гѡ гла́са. Прокі́менъ, гла́съ д҃:</red> <red>П</red>омѧнꙋ̀ и҆́мѧ твоѐ во всѧ́комъ ро́дѣ и҆ ро́дѣ. <red>Сті́хъ:</red> <red>Ѿ</red>ры́гнꙋ се́рдце моѐ сло́во бл҃го, гл҃го́ли а҆́зъ дѣла̀ моѧ̀ цр҃е́ви. <red>В</red>сѧ́кое дыха́нїе: <red>Є҆ѵⷢ҇лїе ѿ лꙋкѝ, зача́ло д҃.</red></p>
<p><red>По н҃-мъ ѱалмѣ̀, стїхи́ра, гла́съ ѕ҃:</red></p>
<p><red>Н</red>е и҆́мамы и҆ны́ѧ по́мощи, не и҆́мамы и҆ны́ѧ наде́жды, ра́звѣ тебє̀, влⷣчце, ты̀ на́мъ помозѝ, на тебѐ надѣ́емсѧ и҆ тобо́ю хва́лимсѧ, твои́ бо є҆смы̀ рабѝ, да не постыди́мсѧ.</p>
<p><red>Канѡ́нъ, є҆гѡ́же краестро́чїе:</red> <red>С</red>п҃сѝ, бцⷣе, правосла́внꙋю зе́млю и҆ сохранѝ лю́ди твоѧ̑. <red>Гла́съ д҃.</red></p>
<p><red>Пѣ́снь а҃. І҆рмо́съ:</red></p>
<p><red>Ѿ</red>ве́рзꙋ ᲂу҆ста̀ моѧ̀, и҆ напо́лнѧтсѧ дх҃а, и҆ сло́во ѿры́гнꙋ цр҃и́цѣ мт҃ри, и҆ ꙗ҆влю́сѧ свѣ́тлѡ торжествꙋ́ѧ, и҆ воспою̀ ра́дꙋѧсѧ тоѧ̀ чꙋдеса̀.</p>
<p><red>С</red>амоизмышле́ннаѧ па́гꙋба покры́ла є҆́сть всю̀ зе́млю твою̀, и҆ мра́къ ве́лїй воцари́сѧ дне́сь въ вертогра́дѣ твое́мъ. тѧ́жко мѝ є҆́сть, и҆ рыда́ю тебѐ, мт҃и пречⷭ҇таѧ, и҆ а҆́ще ᲂу҆слы́шиши, ничесѡ́же ᲂу҆страшꙋ́сѧ, и҆ воспою̀ и҆́мѧ твоѐ, сла́внѡ бо просла́висѧ.</p>
<p><red>П</red>окаѧ́нїю наꙋчи́ мѧ, влⷣчце, да де́нь и҆ но́щь и҆злїю̀ слє́зы моѧ̑ и҆ да смире́нъ ѿ вра̑гъ мои́хъ воскли́кнꙋ тебѣ̀: никто́же чⷭ҇тъ, ра́звѣ тебє̀, ѻ҆трокови́це чⷭ҇таѧ, и҆ сохрани́тъ мѧ̀ держа́ва твоѧ̀, сла́внѡ бо просла́висѧ.</p>
<p><red>А҆́</red>зъ и҆з̾ глꙋбины̀ ѕѡ́лъ мои́хъ вопїю́ ти, и҆ не премолчи́тъ сто́нъ мо́й пред̾ тобо́ю: ви́ждь, ѽ, ви́ждь, влⷣчце дв҃о, и҆ не ѿве́ржи менѐ, ᲂу҆слы́ши ᲂу҆̀бо во́пль гла́са моегѡ̀ и҆ покры́й мѧ̀ ри́зою смиренномꙋ́дрїѧ твоегѡ̀, сла́внѡ бо просла́висѧ.</p>
<p><red>С</red>ꙋ́дъ гнѣ́венъ прїи́де на ны̀, и҆ разсы́пасѧ ра́дость люде́й твои́хъ, вси́ бо пла́чемъ и҆ рыда́емъ и҆ та́кѡ гл҃го́лемъ: ѽ мечꙋ̀ бж҃їй, доко́лѣ <anchor type="page" number="359"/> не ᲂу҆поко́ишисѧ; преста́ни ᲂу҆̀бо, пощади́ ны, и҆ воспое́мъ держа́вꙋ влⷣчцы на́шеѧ, сла́внѡ бо просла́висѧ.</p>
<p><red>И҆</red>з̾ но́щи дѣ́лъ пре́лєсти погꙋби́ша ны̀, па́лъ є҆́сть сїѡ́нъ, и҆ заключе́ни є҆смы̀. і҆ерⷭ҇ли́ме, і҆ерⷭ҇ли́ме, почто̀ та́кѡ ѡ҆мрачи́лсѧ є҆сѝ; тогѡ́ же ра́ди и҆ возопїи́мъ влⷣчце си́це: то́кмо твоѧ̀ держа́ва сохрани́тъ ны̀, сла́внѡ бо просла́висѧ.</p>
<p><red>Катава́сїѧ по ᲂу҆ста́вꙋ.</red></p>
<p><red>Пѣ́снь г҃. І҆рмо́съ:</red></p>
<p><red>Т</red>воѧ̑ пѣсносло́вцы бцⷣе, живы́й и҆ незави́стный и҆сто́чниче, ли́къ себѣ̀ совокꙋ́пльшыѧ, дх҃о́внѡ ᲂу҆твердѝ: въ бж҃е́ственнѣй твое́й сла́вѣ вѣнцє́въ сла́вы сподо́би.</p>
<p><red>Ѡ҆</red>больсти́ мѧ ѕмі́й, клеветни́къ бо є҆́сть, и҆, дꙋшевре́дное въ себѣ̀ насажда́ѧ, смꙋти́лось се́рдце моѐ. ꙗ҆́кѡ ме́ртвъ пребыва́ю и҆ кі́ими словесы̀ ѡ҆ себѣ̀ возрыда́ю; но тѧ̀ молю̀, влⷣчце, молю̀ и҆ глаго́лю: ѡ҆блада́й над̾ ни́мъ и҆ ѿ грѣха̀ моегѡ̀ ѡ҆чи́сти мѧ̀.</p>
<p><red>Г</red>о́рькимъ пла́чемъ мои́мъ, ꙗ҆́кѡ во́дꙋ, и҆злїю̀ се́рдце моѐ, сокрꙋше́нїе моѐ ꙗ҆́кѡ же́ртва тебѣ̀, и҆ молю́ тѧ, пречⷭ҇таѧ: є҆́й, не ѿвратѝ менѐ, раба̀ твоего̀, сохранѝ ᲂу҆̀бо и҆ до послѣ́днѧгѡ днѐ.</p>
<p><red>Ѻ҆́</red>чи моѝ поме́ркнꙋстѣ ѿ ꙗ҆́звы моеѧ̀, и҆ ᲂу҆трꙋди́ мѧ бре́мѧ моѐ. и҆дѣ́же є҆́сть сла́ва моѧ̀; и҆ заключѝ менѐ недꙋ́гъ и҆ вра́гъ, а҆́зъ же, ꙗ҆́кѡ млⷭ҇ть, прїе́млю ᲂу҆́зы моѧ̑ и҆ пою̀, веселѧ́сѧ: никто̀ ᲂу҆́бѡ, ꙗ҆́кѡ бг҃ъ, вознесе́тъ сы́й хрⷭ҇та̀ своего̀ и҆ мт҃рь є҆гѡ̀, влⷣчцꙋ на́шꙋ.</p>
<p><red>Р</red>ꙋковожде́нїе пода́ждь мѝ, нищепита́тельнице, и҆ ѡ҆зари́ мѧ свѣ́томъ, є҆́же ѿ тебѐ во и҆стоща́нїи просїѧ́вшимъ. ѽ бцⷣе и҆ мт҃и бг҃а моегѡ̀, бꙋ́ди же и҆ мнѣ̀ застꙋпле́нїемъ вѣ́рнымъ.</p>
<p><red>Д</red>ꙋшетлѣ́нными по́мыслы лю́тѣ стꙋжа́емь є҆́смь, и҆ тѧ́жко мѝ є҆́сть. не ли пре́зриши раба̀ твоего̀; молю̀ ᲂу҆̀бо тѧ̀, прчⷭ҇таѧ: и҆зведи́ <anchor type="page" number="360"/> мѧ ѿ гно́ища моегѡ̀, и҆сцѣлѝ ра̑ны моѧ̑ и҆ сп҃си́ мѧ, влⷣчце, сп҃си́ мѧ.</p>
<p><red>Сѣда́ленъ, гла́съ г҃.</red></p>
<p><red>Ѽ</red> лѣ́ствице неизрече́нна и҆ преизрѧ́дна, ꙗ҆́коже и҆ лѣ́ствица, ю҆́же ви́дѣ пра́ѻтецъ, съ нб҃сѝ низходѧ́щꙋ, та́кѡ и҆ ты̀, бг҃оневѣ́сто, нб҃о и҆ зе́млю сочета́вшаѧ, восхожде́нїе ты̀ є҆сѝ, и҆́мже и҆ ᲂу҆пасе́мсѧ ѿ бѣ́дъ.</p>
<p><red>Сла́ва, и҆ ны́нѣ, гла́съ то́йже:</red></p>
<p><red>Х</red>рⷭ҇та̀ бг҃а и҆ сн҃а твоего̀, междꙋ̀ двою̀ разбѡ́йникꙋ на крⷭ҇тѣ̀ ви́сима, зрѧ́ще, го́рькѡ рыда́ла є҆сѝ, мт҃и, и҆ жа́ло вни́де въ се́рдце твоѐ. ѽ влⷣчце дв҃о, болѣ́знꙋющи ᲂу҆̀бо сама̀, сп҃сѝ дне́сь всѧ̑ ᲂу҆дрꙋчє́нныѧ, и҆стѧзꙋ́ємыѧ лю́ди твоѧ̑.</p>
<p><red>Пѣ́снь д҃. І҆рмо́съ:</red></p>
<p><red>С</red>ѣдѧ́й въ сла́вѣ, на прⷭ҇то́лѣ бж҃ества̀, во ѻ҆́блацѣ ле́гцѣ прїи́де і҆и҃съ пребж҃е́ственный, нетлѣ́нною дла́нїю, и҆ спасѐ зовꙋ́щыѧ: сла́ва хрⷭ҇тѐ, си́лѣ твое́й.</p>
<p><red>И҆</red>стоща́нїе прїи́де на рабы̑ твоѧ̑, и҆ до́мъ на́шъ ѡ҆ста́висѧ пра́зденъ и҆ пꙋ́стъ. хождꙋ̀ и҆ взыва́ю, но нѣ́сть мѝ спаса́юща, є҆ди́на ᲂу҆̀бо сме́рть ѿвѣщава́етъ на гла́съ мо́й, и҆ рыда́ѧ, молю́ тѧ и҆ глаго́лю: не ѿве́ржи менѐ и҆ ты̀ дв҃о чⷭ҇таѧ, да сп҃се́нъ бꙋ́дꙋ.</p>
<p><red>Ц</red>вѣтоно́снꙋю прострѝ, влⷣчце, рꙋ́кꙋ твою̀, и҆ ѡ҆живе́тъ вертогра́дъ тво́й, и҆ ни́щїи ѡ҆брѧ́щꙋтъ хлѣ́бы своѧ̑, и҆ ᲂу҆бо́зїи ри̑зы своѧ̑, всѝ восхва́лѧтъ и҆́мѧ твоѐ, ꙗ҆́кѡ вои́стиннꙋ неизрече́нна є҆́сть млⷭ҇ть твоѧ̀.</p>
<p><red>Є҆</red>гда̀ восхо́щеши, никто́же сокрꙋши́тъ ны̀, ꙗ҆́кѡ вели́кое дерзнове́нїе ѡ҆брѣла̀ є҆сѝ ᲂу҆ хрⷭ҇та̀ бг҃а, сн҃а твоегѡ̀, и҆, сїѐ зрѧ́ще, вопїе́мъ тѝ, влⷣчце, да сохрани́ши и҆ ны̀ под̾ кро́вомъ твои́мъ.</p>
<p><red>П</red>равосла́внїи хрⷭ҇тїа́ны, под̾ твою̀ млⷭ҇ть дне́сь притека́емъ и҆, ꙗ҆вле́нїе <anchor type="page" number="361"/> чⷭ҇тны́ѧ і҆кѡ́ны твоеѧ̀ свѣ́тлѡ пра́зднꙋюще, си́це глаго́лемъ тебѣ̀: простира́еши и҆ на́мъ, бл҃года́тнаѧ, неѡбори́мꙋю ри́зꙋ свою̀.</p>
<p><red>Р</red>азꙋмѣ́йте, непокори́вїи ꙗ҆зы́цы, и҆ не хвали́тесѧ ѡ҆ мы́шцѣ свое́й, занѐ є҆ди́нъ є҆́сть гра́дъ несокрꙋши́мъ, и҆ сїѧ̀ твоѧ̀, приснодв҃о влⷣчце, держа́ва и҆ ца́рство, є҆́же и҆ стои́тъ до сконча́нїѧ вѣ́ка.</p>
<p><red>А҆́</red>зъ є҆гда̀ и҆ во ᲂу҆́зехъ, но тобо́ю, ѻ҆трокови́це чⷭ҇таѧ, вы́нꙋ свобо́дь є҆́смь, и҆ не въ стра́хъ мѝ ᲂу҆мале́нїе моѐ є҆́сть, но ꙗ҆́кѡ зла́тꙋ горни́ло и҆ ѻ҆́гнь, сїе́ бо разꙋмѣ́ѧ, сла́влю ᲂу҆́зы моѧ̑ и҆ велича́ю тѧ̀, непоро́чнꙋю дв҃ꙋ.</p>
<p><red>Пѣ́снь є҃. І҆рмо́съ:</red></p>
<p><red>Оу҆</red>жасо́шасѧ всѧ́чєскаѧ ѡ҆ бж҃е́ственнѣй сла́вѣ твое́й: ты́ бо неискꙋсобра́чнаѧ дв҃о, и҆мѣ́ла є҆сѝ во ᲂу҆тро́бѣ надъ всѣ́ми бг҃а, и҆ родила̀ є҆сѝ безлѣ́тнаго сн҃а, всѣ̑мъ воспѣва́ющымъ тѧ̀ ми́ръ подава́ющаѧ.</p>
<p><red>В</red>одворѧ́етъ ны̀ ѕмі́й во ю҆до́ль пла́ча и҆ ча́ѧнїй ѕлы́хъ. не мо́жемъ ᲂу҆̀бо терпѣ́ти скѡ́рби своѧ̑, но ты̀, бг҃ороди́тельнице, простира́еши на́мъ покро́въ сво́й, и҆ спасе́ни бꙋ́демъ ѿ ѕѡ́лъ.</p>
<p><red>Ѻ҆</red>трокови́це дв҃о, спасла̀ є҆сѝ на́съ ѿ рабо́ты вра́жїѧ, и҆ тѣ́мъ краснѡ̀ написа́сѧ и҆́мѧ твоѐ: цр҃и́ца мі́рови ты̀ є҆сѝ, и҆ держа́ва твоѧ̑ да́же до послѣ́днѧгѡ днѐ.</p>
<p><red>С</red>вѣ́та непристꙋ́пна мт҃и ты̀ є҆сѝ, и҆ всꙋ́е дне́сь подви́жисѧ тьма̀ сꙋпроти́внаѧ, никто́же возмо́жетъ на ны̀, ꙗ҆́кѡ съ на́ми влⷣчца на́ша, и҆ сла́ва твоѧ̑ несконча́ема є҆́сть.</p>
<p><red>Л</red>ю́дїе бж҃їи, дрꙋ́зи моѧ̑, ᲂу҆вѣ́рꙋйте во хрⷭ҇та̀ бг҃а на́шего, и҆ въ преди́внѡ є҆го̀ ро́ждшꙋю, хранѧ́ще ᲂу҆̀бо за́пѡвѣди бг҃а вы́шнѧго, и҆ ѡ҆брѧ́щете дꙋша́мъ ва́шымъ ми́ръ и҆ ве́лїю млⷭ҇ть.</p>
<p><red>А҆́</red>гг҃ли, и҆ ті́и просла́виша тѧ̀, влⷣчцꙋ всѧ́ческихъ и҆ па́че нб҃а <anchor type="page" number="362"/> превознесе́ннꙋю, пою́тъ бо хрⷭ҇тꙋ̀ сн҃ꙋ твоемꙋ̀: и҆скꙋпи́лъ є҆сѝ лю́ди твоѧ̑ и҆ въ человѣ́цѣхъ бл҃говоле́нїе.</p>
<p><red>В</red>ели́чїе твоѐ кто̀ и҆сповѣ́сть, бцⷣе, ꙗ҆́кѡ па́че смы́сла родила̀ є҆сѝ бг҃а сло́ва, и҆ не мо́жетъ ѧ҆зы́къ человѣ́чь досто́йнѡ тѧ̀ пѣ́ти, но прїимѝ млⷭ҇тивнѡ мл҃твꙋ мою̀ и҆ сохранѝ раба̀ твоего̀.</p>
<p><red>Пѣ́снь ѕ҃. І҆рмо́съ:</red></p>
<p><red>Б</red>ж҃е́ственное сїѐ и҆ всечестно́е соверша́юще пра́зднество, бг҃омꙋ́дрїи, бг҃ома́тере, прїиди́те рꙋка́ми воспле́щемъ, ѿ неѧ̀ ро́ждшагосѧ бг҃а сла́вимъ.</p>
<p><red>Н</red>о́щь, и҆ мра́къ, и҆ во́ды прерѣка́нїѧ лю́тѣ и҆стѧзꙋ́ютъ зе́млю твою̀, сѐ ᲂу҆̀бо преще́нїе бж҃їе и҆ гнѣ́въ тогѡ̀ є҆́сть, но молю́ тѧ, пречⷭ҇таѧ, молю̀ и҆ глаго́лю: а҆́ще хо́щеши мо́жеши, и҆ вѣ́мъ, ꙗ҆́кѡ ᲂу҆моли́тъ ѻ҆трокови́ца за держа́вꙋ свою̀.</p>
<p><red>Оу҆</red>ѧзви́хомсѧ ѿ ѕмі́ѧ, лю́ди твоѧ̑, и҆, ꙗ҆́кѡ и҆з̾ а҆́дова чре́ва, вопїе́мъ тѝ, бл҃года́тнаѧ дв҃о: не на́мъ, но ра́ди ѿ тебѐ и҆збра́нныхъ и҆ а҆́гг҃льское житїѐ возлюби́вшихъ, сп҃сѝ, бцⷣе, и҆ всѧ̑ правосла̑вныѧ.</p>
<p><red>Ю҆́</red>зники ѻ҆кѡва́нныѧ, что̀, ѽ цр҃и́це, без̾ тебѐ возмо́жемъ и҆ ка́кѡ ѿ грѣ̑хъ свои́хъ ᲂу҆пасе́мсѧ; но ты̀, ꙗ҆́кѡ бл҃га́ѧ, ᲂу҆твердѝ въ на́съ ст҃ы́ню свою̀ и҆ не ѿве́ржи молѧ́щихсѧ тѝ.</p>
<p><red>З</red>атми́сѧ со́лнце моѐ и҆ дꙋ́хъ мо́й и҆зы́де въ непотре́бїе землѝ, но тѣ́мже и҆ вознепщева́хъ ѡ҆ свѣ́тѣ со́лнца пра́вды и҆ смири́хъ горды́ню мою̀, тебѣ̀ взыва́ю, дв҃о чⷭ҇таѧ, да сп҃се́ши раба̀ твоего̀.</p>
<p><red>Є҆</red>диномꙋ́дренни да пребꙋ́демъ, лю́дїе, и҆ да возра́дꙋемсѧ ѡ҆ ра́нахъ, и҆̀же ѿ сотво́ршагѡ сꙋ́ть, ꙗ҆́кѡ, наказꙋ́ѧ, наказа́ ны гдⷭ҇ь, не сме́рти ᲂу҆̀бо предадѐ и҆ наꙋчѝ разꙋмѣ́ти во́лю свою̀.</p>
<p><red>М</red>е́ртвїи возста́нꙋтъ, и҆ и҆зве́ржетъ землѧ̀ кѡ́сти своѧ̑, занѐ всѣ́хъ совоскреси́тъ на́съ и҆стоща́нїе претерпѣ́вый, и҆ се́й є҆́сть цр҃ь мі́рови, и҆ ма́терь є҆гѡ̀ влⷣчица на́ша. <anchor type="page" number="363"/></p>
<p><red>Конда́къ, гла́съ и҃:</red></p>
<p><red>В</red>збра́нной воево́дѣ побѣди́тєльныѧ пѣ̑сни прино́симъ, ꙗ҆́кѡ дарова́сѧ на́мъ держа́ва твоѧ̀, и҆ ничесѡ́же ᲂу҆страши́мсѧ, не ѿ мі́ра бо спасе́нїе на́ше, но превознесе́нныѧ влⷣчцы милосе́рдїемъ ѡ҆гражда́емсѧ и҆ томꙋ̀ дне́сь ра́дꙋемсѧ, ꙗ҆́кѡ прїи́де застꙋ́пница на стра́жꙋ землѝ своеѧ̀.</p>
<p><red>І҆́косъ:</red></p>
<p><red>З</red>рѧ́ще і҆кѡ́нꙋ твою̀, во ѻ҆́блацѣхъ - бг҃а и҆ ѻ҆ц҃а̀ и҆ на рꙋ́цѣхъ твои́хъ - хрⷭ҇та̀ бг҃а, сн҃а твоего̀ и҆ сп҃са мі́рови, покланѧ́емсѧ ко хра́мꙋ твоемꙋ̀ и҆, лобыза́ѧ чⷭ҇тны̑ѧ но́зи твоѧ̑, взыва́емъ тѝ си́це: вои́стиннꙋ дарова́сѧ на́мъ сп҃се́нїе ве́лїе и҆ наде́жда на́ша вы́нꙋ пред̾ на́ми, ꙗ҆́кѡ прїи́де влⷣчца на стра́жꙋ землѝ своеѧ̀.</p>
<p><red>Пѣ́снь з҃. І҆рмо́съ:</red></p>
<p><red>Н</red>е послꙋжи́ша тва́ри бг҃омꙋ́дрїи па́че созда́вшагѡ, но ѻ҆́гненное преще́нїе мꙋ́жески попра́вше, ра́довахꙋсѧ пою́ще: препѣ́тый ѻ҆тцє́въ гдⷭ҇ь и҆ бг҃ъ бл҃гослове́нъ є҆сѝ.</p>
<p><red>Л</red>иковствꙋ́йте, вѣ́рнихъ собо́ри, и҆ по́йте цр҃е́ви, и҆́же на го́рнихъ сѣдѧ́щꙋ, ꙗ҆́кѡ бл҃гослове́нъ и҆ ди́венъ є҆́сть бг҃ъ на́шъ, ве́лїй ревни́тель, и҆ стра́шенъ го́рнїй сїѡ́нъ и҆ просла́вленъ во вѣ́ки.</p>
<p><red>Ю҆</red>до́лїю пла́ча землѧ̀ показа́сѧ твоѧ̀, ѻ҆́гнь палѧ́щь прїи́де и҆ ѡ҆б̾ѧ́тъ ю҆̀, но не рыда́йте, бра́тїе, и҆́бо, ꙗ҆́кѡ кꙋпина̀ неѡпали́ма, хра́мъ ѿ сїѡ́на и҆ просла́вленъ во вѣ́ки.</p>
<p><red>И҆́</red>мамы тѧ̀, росода́тельнꙋ, и҆ николи́же ᲂу҆страши́мсѧ вѣ́трѡвъ, ѿ пꙋсты́нь воздвиза́емыхъ, тѧ́ бо, пречⷭ҇тꙋю, мо́лимъ и҆ та́кѡ зове́мъ тѝ: ѡ҆живѝ вертогра́дъ тво́й, и҆ бꙋ́детъ просла́вленъ во вѣ́ки.</p>
<p><red>С</red>ло́во ле́стче положи́ша на мнѣ̀ вразѝ моѧ̀, и҆ сокрꙋша́етъ мѧ̀ ро́гъ непокори́выхъ. дрꙋ́зи моѝ, и҆ ті́и ѡ҆ста́виша мѧ̀. но не ѡ҆ста́ви <anchor type="page" number="364"/> менѐ и҆ ты̀, влⷣчце, и҆ сп҃си́ мѧ, ꙗ҆́кѡ мт҃и бг҃а моегѡ̀ ты̀ є҆сѝ, и҆ хра́мъ тво́й просла́вленъ во вѣ́ки.</p>
<p><red>Ѡ҆</red>брꙋчи́ мѧ, ѽ приснодв҃о, ст҃ы́нѣ свое́й, и҆ не ᲂу҆бою́сѧ ѿ тє́мъ вра̑гъ мои́хъ, лю́тѣ напа́дшихъ на мѧ̀, и҆ та́кѡ возопїю́ ти: і҆ерⷭ҇ли́ме, і҆ерⷭ҇ли́ме, ст҃ы́й є҆сѝ гра́дъ и҆ просла́вленъ во вѣ́ки.</p>
<p><red>Х</red>ерꙋві́ми и҆ серафі́ми, и҆ всѧ̑ нб҃сныѧ во́и пою́тъ тѧ̀, пребл҃гослове́ннꙋю, и҆ вопїю́ще, гл҃го́лютъ: нѣ́сть хра́мъ и҆ны́й, ра́звѣ тебѐ, и҆ се́й препросла́вленъ во вѣ́ки.</p>
<p><red>Пѣ́снь и҃. І҆рмо́съ:</red></p>
<p><red>Ѻ҆́</red>троки бл҃гочєсти́выѧ въ пещѝ рождество̀ бг҃оро́дичо сп҃сло̀ є҆́сть: тогда̀ ᲂу҆́бѡ ѻ҆бразꙋ́емое, ны́нѣ же дѣ́йствꙋемое, вселе́ннꙋю всѝ воздвиза́етъ пѣ́ти тебѣ̀: гдⷭ҇а по́йте дѣла̀, и҆ превозноси́те є҆го̀ во всѧ̑ вѣ́ки.</p>
<p><red>Р</red>ыда́нїе моѐ прїимѝ, влⷣчце моѧ̀, и҆ ᲂу҆гасѝ ѻ҆́гнь, є҆́же ѿ сꙋпѡста́тъ разжже́нъ є҆́сть, да позна́ю бг҃а моего̀ и҆ со тща́нїемъ воскли́кнꙋ є҆мꙋ̀: по́йте и҆ превозноси́те є҆го̀ во всѧ̑ вѣ́ки.</p>
<p><red>А҆́</red>лчꙋщь є҆́смь и҆ взыва́ю тѝ, влⷣчне, и҆ молю́ тѧ, да не и҆стлѣ́нїе бꙋ́детъ мѝ въ че́сть, но млⷭ҇ть твоѧ̀, та́кѡ ѡ҆ не́й возглаго́лю: бл҃гослови́те, всѧ̑ дѣла̀ гдⷭ҇нѧ, гдⷭ҇а, по́йте и҆ превозноси́те во вѣ́ки.</p>
<p><red>Н</red>епрестаю́щꙋ горды́ню ѿженѝ ѿ менѐ, бл҃года́тнаѧ, и҆ ᲂу҆гасѝ ѻ҆́гнь ꙗ҆́звы моеѧ̀, и҆ не ꙗ҆́кѡ ды́мъ, но ꙗ҆́кѡ бл҃гоꙋха́нїе гдⷭ҇еви, воспою̀ бра́тїємъ мои̑мъ: ѻ҆́троцы, бл҃гослови́те, сщ҃е́нницы, по́йте, лю́дїе, превозноси́те гдⷭ҇а во вѣ́ки.</p>
<p><red>И҆</red>з̾ пещѝ разжже́нїѧ моегѡ̀, ꙗ҆́кѡ и҆з̾ а҆́дова пла́мени, вопїю́ ти: ѽ влⷣчце дв҃о, ѡ҆кропи́ мѧ росо́ю сле́зъ твои́хъ, ᲂу҆ крⷭ҇та̀ сн҃а твоегѡ̀ и҆злїѧ́нныхъ, и҆ воскли́кнꙋ, взыва́ѧ: бл҃гослови́те ма́терь бг҃а вы́шнѧгѡ, гдⷭ҇а по́йте и҆ превозноси́те во вѣ́ки.</p>
<p><red>Л</red>юбомра́чное ѻ҆́ко моѐ просвѣтѝ свѣ́томъ смиренномꙋ́дрїѧ твоегѡ̀, <anchor type="page" number="365"/> и҆ позна́ю во́лю сотвори́вшагѡ мѧ̀, и҆ не ѿ мꙋдрова́нїѧ моегѡ̀, но се́рдцемъ мои́мъ воскли́кнꙋ ѡ҆ не́мъ: є҆го̀ по́йте и҆ превозноси́те во вѣ́ки.</p>
<p><red>Ю҆́</red>дꙋже грѣ́хъ, та́мѡ и҆ скре́жетъ зꙋбѡ́мъ, но не премолчѝ, дв҃о чⷭ҇таѧ, и҆ да́ждь мѝ глаго́лъ разꙋмѣ́нїѧ, да потерплю̀ бре́мѧ моѐ и҆ воскли́кнꙋ ѡ҆ бз҃ѣ сп҃сѣ мое́мъ: бл҃гослови́те, всѧ̑ дѣла̀ гдⷭ҇нѧ, гдⷭ҇а, по́йте и҆ превозноси́те во вѣ́ки.</p>
<p><red>Пѣ́снь ѳ҃. І҆рмо́съ:</red></p>
<p><red>В</red>сѧ́къ земноро́дный да взыгра́етсѧ дх҃омъ просвѣща́емь, да торжествꙋ́етъ же безпло́тныхъ ᲂу҆мѡ́въ є҆стество̀, почита́ющее сщ҃е́нное торжество̀ бг҃ома́тере, и҆ да вопїе́тъ, ра́дꙋйсѧ всебл҃же́ннаѧ бцⷣе, чⷭ҇таѧ приснодв҃о.</p>
<p><red>Д</red>ыха́нїе бꙋ́рное не сокрꙋши́тъ и҆ є҆ди́наго ѿ забра́лъ стѣны̀ твоеѧ̀. хра́мъ тво́й ᲂу҆твержде́нъ є҆́сть и҆ не подви́житсѧ вы́нꙋ, и҆ томꙋ̀ ра́дꙋющесѧ, пое́мъ тѝ: сла́ва держа́вѣ твое́й.</p>
<p><red>Т</red>а̑йнаѧ всѧ̑ ѡ҆бнажє́нни показꙋ́ютсѧ дне́сь. ст҃ъ є҆́сть сꙋ́дъ тво́й, ѽ гдⷭ҇и, и҆ ст҃о и҆́мѧ твоѐ. но ви́ждь, бж҃е, ꙗ҆́кѡ средѝ бра́тїй мои́хъ ма́терь твоѧ̀, и҆ преложѝ гнѣ́въ тво́й.</p>
<p><red>В</red>сеѻрꙋжїе́мъ вѣ́ры ѡ҆поѧ́ши менѐ, бл҃года́тнаѧ, и҆ смиренномꙋ́дрїемъ ᲂу҆крѣпѝ десни́цꙋ мою̀, да, ꙗ҆́кѡ стра́жъ, пребꙋ́дꙋ, воспѣва́ѧ и҆́мѧ твоѐ, и҆ а҆́ще помо́жеши мѝ, не подви́жꙋсѧ да́же до сме́рти.</p>
<p><red>Ѻ҆</red>гнезра́чный же́злъ тво́й, ꙗ҆́кѡ пла́мень чи́стъ, и҆ си́мъ вѣ́дѣши, пꙋтеводи́тельнице, лю́ди твоѧ̑, да соблюдꙋ́тсѧ ѿ бѣ́дъ хрⷭ҇тїа́ны.</p>
<p><red>Ꙗ҆́</red>рость а҆́дова и҆ та̀ не возмо́жетъ на ны̀, занѐ ст҃ъ є҆́сть хра́мъ тво́й и҆ ѡ҆ сѣ́мени твое́мъ клѧ́тсѧ даві́дъ, непрестаю́ща хвала̀ твоѧ̑ и҆ держа́ва твоѧ̑ до сконча́нїѧ вѣ́ка. <anchor type="page" number="366"/></p>
<p><red>Свѣти́ленъ:</red></p>
<p><red>Оу҆</red>блажа́тъ тѧ̀, бг҃ороди́тельнице, всѝ ро́ди, ꙗ҆́кѡ смире́нїе твоѐ па́че всѣ́хъ пред̾ꙋкраси́сѧ, и҆ ᲂу҆вѣнча́сѧ и҆́мѧ твоѐ, и҆ просла́ви тѧ̀ бг҃ъ, ꙗ҆́кѡ ма́терь свою̀.</p>
<p><red>На хвали́техъ, стїхи̑ры, гла́съ є҃:</red></p>
<p><red>С</red>ѣдѧ́щаго на херꙋві́мѣхъ носи́ла є҆сѝ, ма́терними ѡ҆б̾ѧ́тїи, и҆ то́й сотворѝ держа́вꙋ твою̀, и҆ семꙋ̀ ра́дꙋющесѧ, пое́мъ тѝ: ѡ҆са́нна, мт҃и хрⷭ҇та̀.</p>
<p><red>П</red>риснодѣ́вство твоѐ, ꙗ҆́кѡ сто́лпъ недви́жимъ, и҆ глава̀ є҆гѡ̀ превы́ше нб҃съ, и҆ сотвори́ ти велича́нїе си́льный, дне́сь мі́рови влⷣчца ты̀ є҆сѝ, и҆ пое́мъ тѝ: ѡ҆са́нна, мт҃и хрⷭ҇та̀.</p>
<p><red>Сла́ва, и҆ ны́нѣ, гла́съ то́йже:</red></p>
<p><red>В</red>ои́стиннꙋ бцⷣа ты̀ є҆сѝ, неизрече́нна є҆́сть сла́ва твоѧ̀, и҆ тогѡ̀ ра́ди велича́емъ тѧ̀, со херꙋві́мы и҆ серафі́мы зовꙋ́ще: ѡ҆са́нна, мт҃и хрⷭ҇та̀.</p>
<p><red>Славосло́вїе вели́кое. И҆ ѿпꙋ́стъ.</red></p>
<p><red>На лїтꙋргі́и: Бл҃жє́нны ѿ канѡ́на, пѣ́сни г҃-ѧ и҆ ѕ҃-ѧ, на ѻ҆́смь. Прокі́менъ, гла́съ г҃, пѣ́снь бцⷣы:</red> <red>В</red>ели́читъ дꙋша̀ моѧ̀ гдⷭ҇а, и҆ возра́довасѧ дꙋ́хъ мо́й ѡ҆ бз҃ѣ сп҃сѣ мое́мъ. <red>Сті́хъ:</red> <red>Ꙗ҆́</red>кѡ призрѣ̀ на смире́нїе рабы̀ своеѧ̀, се́ бо ѿны́нѣ ᲂу҆блажа́тъ мѧ̀ всѝ ро́ди. <red>А҆пⷭ҇лъ къ фїлїпписі́ѡмъ, зача́ло с҃м. А҆ллилꙋ́їа, гла́съ и҃:</red> <red>С</red>лы́ши дщѝ, и҆ ви́ждь, и҆ приклонѝ ᲂу҆́хо твоѐ. <red>Сті́хъ:</red> <red>Л</red>ицꙋ̀ твоемꙋ̀ помо́лѧтсѧ бога́тїи лю́дстїи. <red>Є҆ѵⷢ҇лїе ѿ лꙋкѝ, зача́ло н҃д. Прича́стенъ:</red> <red>Ч</red>а́шꙋ сп҃се́нїѧ прїимꙋ̀ и҆ и҆́мѧ гдⷭ҇не призовꙋ̀.</p>
<p><red>Мл҃тва.</red> <anchor type="page" number="367"/></p>
<p><red>Ѽ</red> держа́внаѧ влⷣчце прест҃а́ѧ бцⷣе, на ѡ҆б̾ѧ́тїихъ свои́хъ держа́щаѧ содержа́щаго дла́нїю всю̀ вселе́ннꙋю, цр҃ѧ̀ нб҃снаго. благодари́мъ тѧ̀ за неизрече́нное млⷭ҇рдїе твоѐ, ꙗ҆́кѡ бл҃говоли́ла є҆сѝ ꙗ҆ви́ти на́мъ грѣ̑шнымъ сїю̀ ст҃ꙋ́ю чꙋдотво́рнꙋю і҆кѡ́нꙋ твою̀ во днѝ сїи̑. бл҃годари́мъ тѧ̀, ꙗ҆́кѡ призрѣ́ла є҆сѝ съ высоты̀ ст҃ы́ѧ своеѧ̀ на ча̑дъ правосла́вныхъ, и҆ ꙗ҆́кѡ со́лнце свѣ́тлое, ᲂу҆веселѧ́еши ны́нѣ и҆знемо́гшыѧ ѿ печа́ли ѻ҆чеса̀ на̑ша пресла́достнымъ зрѣ́нїемъ держа́внагѡ ѻ҆́браза твоегѡ̀! ѽ пребл҃гослове́ннаѧ мт҃и бж҃їѧ, держа́внаѧ помо́щнице, крѣ́пкаѧ застꙋ́пнице, бл҃годарѧ́ще тѧ̀ со стра́хомъ и҆ тре́петомъ, ꙗ҆́кѡ рабѝ непотре́бнїи, мы̀ припа́даемъ, со ᲂу҆миле́нїемъ, съ сокрꙋше́нїемъ серде́чнымъ, со слеза́ми мо́лимъ тѧ̀: вкоренѝ въ сердца́хъ всѣ́хъ на́съ пра́вдꙋ, ми́ръ и҆ ра́дость ѡ҆ дс҃ѣ ст҃ѣ, водворѝ въ странѣ̀ на́шей тишинꙋ̀, бл҃годе́нствїе, безмѧте́жїе, любо́вь дрꙋ́гъ къ дрꙋ́гꙋ нелицемѣ́рнꙋю! держа́вою твое́ю всеси́льною поддержѝ на́съ, сла́быхъ, малодꙋ́шныхъ, немощны́хъ, ᲂу҆ны́лыхъ, подкрѣпѝ, возста́ви. ꙗ҆́кѡ да под̾ держа́вою твое́ю всегда̀ храни́ми, пое́мъ и҆ велича́емъ и҆ сла́вимъ тѧ̀, держа́внꙋю застꙋ́пницꙋ ро́да хрⷭ҇тїа́нскагѡ во вѣ́ки вѣкѡ́въ. а҆ми́нь.</p>
<p><red>И҆́на мл҃тва.</red></p>
<p><red>Ѽ</red> мі́ра застꙋ́пнице, мт҃и всепѣ́таѧ, со стра́хомъ, вѣ́рою и҆ любо́вїю припа́дающе предъ чⷭ҇тно́ю і҆кѡ́ною твое́ю держа́вною, ᲂу҆се́рднѡ мо́лимъ тѧ̀: не ѿвратѝ лица̀ твоегѡ̀ ѿ прибѣга́ющихъ къ тебѣ̀, ᲂу҆молѝ, млⷭ҇рднаѧ мт҃и свѣ́та, сн҃а твоего̀ и҆ бг҃а на́шего, сладча́йшаго гдⷭ҇а і҆и҃са хрⷭ҇та̀, да сохрани́тъ въ ми́рѣ странꙋ̀ на́шꙋ, да ᲂу҆тверди́тъ держа́вꙋ на́шꙋ въ бл҃годе́нствїи, да и҆зба́витъ на́съ ѿ междоꙋсо́бныѧ бра́ни и҆ ᲂу҆крѣпи́тъ ст҃ꙋ́ю цр҃ковь на́шꙋ правосла́внꙋю, да непозы́блемꙋ соблюде́тъ ю҆̀ ѿ невѣ́рїѧ, раско́ла и҆ є҆ресе́й. не и҆́мамы бо и҆ны́ѧ по́мощи, не <anchor type="page" number="368"/> и҆́мамы и҆ны́ѧ наде́жды, ра́звѣ тебє̀, пречⷭ҇таѧ дв҃о: ты̀ є҆сѝ всеси́льнаѧ хрⷭ҇тїа́нъ застꙋ́пница предъ бг҃омъ, пра́ведный гнѣ́въ є҆гѡ̀ ᲂу҆мѧгча́ющаѧ. и҆зба́ви всѣ́хъ, съ вѣ́рою тебѣ̀ молѧ́щихсѧ, ѿ паде́нїй грѣхо́вныхъ, ѿ навѣ́та ѕлы́хъ человѣ̑къ, ѿ гла́да, скорбе́й и҆ болѣ́зней. да́рꙋй на́мъ дꙋ́хъ сокрꙋше́нїѧ, смире́нїе се́рдца, чⷭ҇тотꙋ̀ помышле́нїй, и҆справле́нїе грѣхо́вныѧ жи́зни и҆ ѡ҆ставле́нїе согрѣше́нїй на́шихъ, да всѝ, бл҃года́рнѣ воспѣва́юще вели̑чїѧ твоѧ̑, сподо́бимсѧ небе́снагѡ ца́рствїѧ, и҆ та́мѡ со всѣ́ми ст҃ы́ми просла́вимъ пречⷭ҇тно́е и҆ великолѣ́пое и҆́мѧ въ трⷪ҇цѣ сла́вимагѡ бг҃а: ѻ҆ц҃а̀, сн҃а и҆ ст҃а́го дх҃а. а҆ми́нь.</p>
<footer/>
</document>
