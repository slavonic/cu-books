<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<p><anchor type="page" number="42"/><red>Мѣ́сѧца тогѡ́же въ д҃-й де́нь.</red></p>
<p><red>Преподо́бнагѡ ѻ҆ц҃а̀ на́шегѡ гера́сїма, и҆́же на і҆ѻрда́нѣ.</red></p>
<p><red>И҆ ст҃а́гѡ, бл҃говѣ́рнагѡ вели́кагѡ кнѧ́зѧ данїи́ла моско́вскагѡ.</red> <red>С</red>лꙋ́жба є҆гѡ̀ пи́сана въ приложе́нїи.</p>
<p><red>На</red> <red>Г</red>дⷭ҇и, воззва́хъ: <red>стїхи̑ры, гла́съ и҃.Подо́бенъ: Ѽ</red> пресла́внагѡ чꙋдесѐ!</p>
<p><red>Ѻ҆́</red>ч҃е бг҃омꙋ́дре гера́сїме, ꙳ воздержа́нїемъ мно́гимъ, ꙳ моли́твою и҆ моле́нїемъ бг҃ꙋ соединѧ́ѧсѧ, ꙳ непревра́тенъ пребы́лъ є҆сѝ кова̑рствїи бори́телѧ, ꙳ и҆ ра́бъ ꙗ҆ви́лсѧ є҆сѝ вседержи́телѧ. ꙳ Ѿѻнꙋ́дꙋже почита́емъ тѧ̀, и҆ бж҃е́ственнꙋю па́мѧть твою̀ ꙳ прера́достнѡ вѣ́рою пра́зднꙋюще, восхвалѧ́емъ тѧ̀.</p>
<p><red>П</red>реподо́бне ѻ҆́ч҃е гера́сїме, ꙳ въ пꙋсты́нѧхъ при́снѡ и҆ пеще́рахъ, и҆ гора́хъ ꙳ вѣ́рою пребыва́ѧ, бг҃а взыска́лъ є҆сѝ: ꙳ и҆ того̀ ѡ҆брѣ́лъ є҆сѝ, ꙳ ꙗ҆́коже возжелѣ́лъ є҆сѝ. ꙳ Невозвра́тною дꙋше́ю вжилѧ́емь, ꙳ вхождє́нїи до́брыми всегда̀, ꙳ и҆ мона́шествꙋющихъ мно́жєства приве́лъ є҆сѝ бг҃ꙋ спаса́ємаѧ.</p>
<p><red>Т</red>ы̀ повинꙋ́ѧсѧ ма́нїемъ ꙳ всеви́дца бг҃а, ꙳ ѿ негѡ̀ благода́ть прїѧ́лъ є҆сѝ, ꙳ дѣ́йствовати чꙋдеса̀, ꙳ и҆ прогонѧ́ти дꙋ́хи лꙋка́вствїѧ, ꙳ ди̑вїѧ же ѕвѣ́ри повинꙋ́ти ᲂу҆ма̀ чистото́ю. ꙳ Тѣ́мже почита́емъ тѧ̀, ꙳ и҆ бжⷭ҇твеннꙋю па́мѧть твою̀ до́лжнѡ ꙳ вѣ́рою пра́зднꙋемъ, бг҃облаже́нне. <anchor type="page" number="43"/></p>
<p><red>Сла́ва, и҆ ны́нѣ, бг҃оро́диченъ, гла́съ и҆ подо́бенъ то́йже:</red></p>
<p><red>Т</red>ѧ̀ мо́лимъ, пречⷭ҇таѧ, ꙳ предста́тельницꙋ на́шꙋ, ꙳ смꙋща́емїи въ печа́лехъ, ꙳ не пре́зри до конца̀ поги́бнꙋти рабы̑ твоѧ̑: ꙳ но ᲂу҆скорѝ и҆з̾ѧ́ти ны̀ ꙳ настоѧ́щагѡ гнѣ́ва и҆ печа́ли, ꙳ ѽ бг҃ора́дованнаѧ прест҃а́ѧ чⷭ҇таѧ: ꙳ ты́ бо на́ша є҆сѝ стѣна̀ и҆ по́мощь неѡбори́ма.</p>
<p><red>Крⷭ҇тобг҃оро́диченъ, подо́бенъ то́йже:</red></p>
<p><red>Т</red>ѧ̀ ви́дѧщи пригвожда́ема ꙳ на крⷭ҇тѣ̀, і҆и҃се, ꙳ и҆ стрⷭ҇ти прїе́млюща во́лею, ꙳ дв҃а и҆ ма́ти твоѧ̀, влⷣко,  ꙳ ᲂу҆вы̀ мнѣ̀, вопїѧ́ше, ꙳ ча́до сла́дкое: ꙳ ра̑ны непра́веднѡ ка́кѡ терпи́ши, ꙳ врачꙋ̀, и҆сцѣли́вый человѣ́ческое неможе́нїе, ꙳ и҆ ѿ тлѝ всѧ̑ и҆зба́вивый милосе́рдїемъ твои́мъ;</p>
<p><red>Канѡ́нъ є҆гѡ́же краегране́сїе:</red> <red>Г</red>ера́сїма хвалю̀, ꙗ҆́кѡ вѣне́цъ плетꙋ̀.</p>
<p><red>Гла́съ и҃. Пѣ́снь а҃. І҆рмо́съ:</red></p>
<p><red>П</red>ои́мъ гдⷭ҇еви, прове́дшемꙋ лю́ди своѧ̑ сквозѣ̀ чермно́е мо́ре, ꙗ҆́кѡ є҆ди́нъ сла́внѡ просла́висѧ.</p>
<p><red>С</red>ла́вꙋ безсме́ртїѧ и҆ нетлѣ́нїѧ бж҃е́ственный вѣне́цъ, до́брѣ подви́гшемꙋсѧ, хрⷭ҇то́съ тебѣ̀ подадѐ, гера́сїме.</p>
<p><red>И҆</red>мѣ́ѧ свѣтода́телѧ, твои́хъ послꙋ́шающа моле́нїй, де́мѡнѡвъ тмꙋ̀ ᲂу҆ма́лилъ є҆сѝ, ѻ҆́ч҃е гера́сїме.</p>
<p><red>С</red>трꙋѧ́ми твои́хъ сле́зъ, ꙗ҆́коже дре́во, ѻ҆́ч҃е, тꙋчнѧ́емое, плоды̀ безсме́ртїѧ произне́слъ є҆сѝ, бг҃омꙋ́дре гера́сїме.</p>
<p><red>Бг҃оро́диченъ:</red></p>
<p><red>П</red>речⷭ҇таѧ бцⷣе, ᲂу҆ста́ви болѣ̑зни се́рдца моегѡ̀, ꙗ҆́же хрⷭ҇та̀ безболѣ́зненнѡ, па́че ᲂу҆ма́ же и҆ сло́ва ро́ждшаѧ.</p>
<p><red>Пѣ́снь г҃. І҆рмо́съ:</red></p>
<p><red>Т</red>ы̀ є҆сѝ ᲂу҆твержде́нїе притека́ющихъ къ тебѣ̀, гдⷭ҇и, ты̀ є҆сѝ свѣ́тъ ѡ҆мраче́нныхъ, и҆ пое́тъ тѧ̀ дꙋ́хъ мо́й.</p>
<p><red>Р</red>аспѧ́тїе во́льное претерпѣ́вшемꙋ, преподо́бне, послѣ́дꙋѧ, ве́сь распѧ́лсѧ є҆сѝ житїю̀ и҆ страсте́мъ. <anchor type="page" number="44"/></p>
<p><red>В</red>озмо́глъ є҆сѝ ᲂу҆крѣплѧ́емь вседѣ́тельнымъ, мꙋ́дре, манове́нїемъ, крѣ́пкагѡ всѧ̑ сѣ̑ти попра́ти, гера́сїме.</p>
<p><red>С</red>мире́ннымъ мꙋдрова́нїемъ, и҆ смире́ннымъ, мꙋ́дре, дꙋ́хомъ, ты̀ ᲂу҆крѣ́пльсѧ, стра̑сти дꙋшетлѣ̑нныѧ всеконе́чнѡ смири́лъ є҆сѝ.</p>
<p><red>Ꙗ҆́</red>коже вели́кое сл҃нце, чꙋде́съ твои́хъ сїѧ́ньми просвѣща́еши всѣ́хъ сердца̀, вѣ́рнѡ восхвалѧ́ющихъ тѧ̀.</p>
<p><red>Бг҃оро́диченъ:</red></p>
<p><red>Р</red>одила̀ є҆сѝ, всенепоро́чнаѧ, ѻ҆ц҃ꙋ̀ сн҃а сопресто́льна и҆ соесте́ственна, всѣ̑мъ вхо́ды жи́знєнныѧ показа́вшаго.</p>
<p><red>Сѣда́ленъ, гла́съ д҃. Подо́бенъ:</red> <red>Ꙗ҆</red>ви́лсѧ є҆сѝ дне́сь:</p>
<p><red>Д</red>е́мѡнѡвъ, преподо́бне, кова̑рства крⷭ҇тною благода́тїю и҆ дѣ́йствомъ преше́дъ, положе́нїемъ бо́гъ бы́лъ є҆сѝ. тѣ́мже тѧ̀ вѣ́рнѡ почита́емъ, гера́сїме.</p>
<p><red>Сла́ва и҆ ны́нѣ, бг҃оро́диченъ:</red></p>
<p><red>П</red>речи̑стыѧ рꙋ́ки твоѧ̑, дв҃о мт҃и, просте́рши, покры́й ᲂу҆пова́ющыѧ на тѧ̀, и҆ сн҃ꙋ твоемꙋ̀ зовꙋ́щыѧ: всѣ̑мъ пода́ждь, хрⷭ҇тѐ, ми́лѡсти твоѧ̑.</p>
<p><red>Крⷭ҇тобг҃оро́диченъ.</red></p>
<p><red>Н</red>а дре́вѣ ви́дѧщи воздви́жена сн҃а твоего̀, пречⷭ҇таѧ, ᲂу҆тро́бою мт҃рнею растерза́ема, жа́лостнѡ взыва́ла є҆сѝ: ᲂу҆вы̀ мнѣ̀, ка́кѡ заше́лъ є҆сѝ, свѣ́те мо́й безлѣ́тный;</p>
<p><red>Пѣ́снь д҃. І҆рмо́съ:</red></p>
<p><red>Оу҆</red>слы́шахъ, гдⷭ҇и, смотре́нїѧ твоегѡ̀ та́инство, разꙋмѣ́хъ дѣла̀ твоѧ̑ и҆ просла́вихъ твоѐ бжⷭ҇тво̀.</p>
<p><red>Х</red>ра́мъ бы́сть дх҃а, просвѣще́нное, ѻ҆́ч҃е, се́рдце твоѐ: тѣ́мъ то́читъ дарова̑нїѧ, и҆сцѣлѧ́ѧ недꙋ́ги бж҃е́ственною благода́тїю.</p>
<p><red>З</red>ако́нꙋ бжⷭ҇твенномꙋ повинꙋ́ѧсѧ, ѻ҆́ч҃е, ѿ ю҆́ности послѣ́довалъ є҆сѝ гдⷭ҇ꙋ, ѡ҆блобыза́ѧ безпло́тныхъ житїѐ съ тѣ́ломъ.</p>
<p><red>Ш</red>є́ствїѧ твоѧ̑, преподо́бне, къ спаси́тельнѣй стезѝ <anchor type="page" number="45"/> и҆спра́вишасѧ, наставле́нїемъ бж҃е́ственнагѡ дх҃а, въ тѧ̀, преподо́бне, все́льшагѡсѧ.</p>
<p><red>Бг҃оро́диченъ:</red></p>
<p><red>І҆</red>и҃са чл҃вѣколю́бца, є҆го́же несказа́ннѡ чревоноси́ла є҆сѝ, ᲂу҆молѝ, всенепоро́чнаѧ, спастѝ всѧ̑ пою́щыѧ тѧ̀.</p>
<p><red>Пѣ́снь є҃. І҆рмо́съ:</red></p>
<p><red>Оу҆́</red>тренююще, вопїе́мъ тѝ, гдⷭ҇и, спаси́ ны: ты́ бо є҆сѝ бг҃ъ на́шъ, ра́звѣ тебє̀ и҆но́гѡ не вѣ́мы.</p>
<p><red>Оу҆</red>мо́мъ ѡ҆чище́ннымъ прїе́мъ лꙋчы̀ ст҃а́гѡ дх҃а, свѣ́тъ мона́шествꙋющихъ бы́лъ є҆сѝ.</p>
<p><red>Ж</red>итїѐ твоѐ нꙋ́ждею є҆стества̀ сїѧ́ѧ, а҆́гг҃ла земна́го съ пло́тїю тѧ̀ показа̀.</p>
<p><red>В</red>о́дъ живото́чныхъ дх҃а и҆спо́лненъ, рѣ́ки и҆сточи́лъ є҆сѝ чꙋде́съ, ѻ҆́ч҃е гера́сїме.</p>
<p><red>Бг҃оро́диченъ:</red></p>
<p><red>Ꙗ҆́</red>кѡ тꙋ́ча на тѧ̀ сни́де, бцⷣе, сло́во воплоща́емое въ просвѣще́нїе дꙋ́шъ на́шихъ.</p>
<p><red>Пѣ́снь ѕ҃. І҆рмо́съ:</red></p>
<p><red>Ѡ҆</red>чи́сти мѧ̀, сп҃се, мнѡ́га бо беззакѡ́нїѧ моѧ̑, и҆ и҆зъ глꙋбины̀ ѕѡ́лъ возведѝ, молю́сѧ: къ тебѣ̀ во возопи́хъ, и҆ ᲂу҆слы́ши мѧ̀, бж҃е спасе́нїѧ моегѡ̀.</p>
<p><red>П</red>ло́ти твоеѧ̀ немощно́е, си́лою ᲂу҆крѣплѧ́емо, ѿ дв҃ы на́мъ чⷭ҇тыѧ возсїѧ́вшагѡ, всю̀ смирѝ си́лꙋ, ѻ҆́ч҃е, вражде́бныхъ безпло́тныхъ, преподо́бне.</p>
<p><red>С</red>окрꙋши́въ мы́сленныхъ львѡ́въ чє́люсти благода́тїю, покори́лъ є҆сѝ чꙋ́вственныхъ стремлє́нїѧ, преподо́бне: тѣ́мъ повинꙋ́етсѧ тебѣ̀ ле́въ, ꙗ҆́кѡ па́стырю, благопоко́рнѡ слꙋжѧ̀.</p>
<p><red>Ж</red>итїѐ а҆́гг҃льское, мꙋдрова́нїе, ѻ҆́ч҃е, смире́нно стѧжа́въ ѡ҆ хрⷭ҇тѣ̀, кро́токъ бы́лъ є҆сѝ: и҆ ны́нѣ всели́лсѧ є҆сѝ въ землѝ кро́ткихъ, ра́дости бж҃е́ственныѧ и҆сполнѧ́емь.</p>
<p><red>Бг҃оро́диченъ:</red></p>
<p><red>В</red>сели́сѧ въ тѧ̀ ѻ҆́ч҃ее, чⷭ҇таѧ, ѡ҆заре́нїе, и҆ ро́ждсѧ пло́тїю, мі́ръ просвѣтѝ, и҆ тмы̀ и҆зба́ви многобо́жїѧ: сегѡ̀ ра́ди воспѣва́емъ тѧ̀. <anchor type="page" number="46"/></p>
<p><red>Конда́къ, гла́съ д҃. Подо́бенъ:</red> <red>В</red>ознесы́йсѧ:</p>
<p><red>В</red>озгорѣ́всѧ раче́нїемъ го́рнимъ, же́стость пꙋсты́ни і҆ѻрда́новы, па́че всѣ́хъ мі́ра сла́дкихъ предпоче́лъ є҆сѝ: ѿѻнꙋ́дꙋже повинꙋ́сѧ тебѣ̀ ѕвѣ́рь да́же до сме́рти, ѻ҆́ч҃е, послꙋ́шнѣ и҆ жа́лостнѣ на гро́бѣ твое́мъ сконча́сѧ, просла́вльшꙋ тѧ̀ та́кѡ бг҃ꙋ: къ немꙋ́же молѧ́сѧ, и҆ ѡ҆ на́съ, ѻ҆́ч҃е гера́сїме, помина́й.</p>
<p><red>Пѣ́снь з҃. І҆рмо́съ:</red></p>
<p><red>Ѻ҆́</red>троцы є҆вре́йстїи въ пещѝ попра́ша пла́мень дерзнове́ннѡ, и҆ на ро́сꙋ ѻ҆́гнь преложи́ша, вопїю́ще: бл҃гослове́нъ є҆сѝ, гдⷭ҇и бж҃е, во вѣ́ки.</p>
<p><red>С</red>вѣ́тъ возсїѧ̀ тебѣ̀, ѻ҆́ч҃е, и҆ сопрꙋ́гъ сегѡ̀ весе́лїе, въ нб҃сныхъ кро́вѣхъ при́снѡ водворѧ́емꙋ, и҆ пѣснопою́щꙋ: благослове́нъ є҆сѝ, гдⷭ҇и бж҃е, во вѣ́ки.</p>
<p><red>Т</red>ꙋ́чами сле́зъ напои́въ твоѐ, бг҃оно́се, се́рдце, добродѣ́тєльныѧ прозѧба́еши плоды̀, и҆́миже сла́дость го́рнюю во вѣ́ки прїѧ́лъ є҆сѝ со всѣ́ми преподо́бными.</p>
<p><red>В</red>о ᲂу҆стѣ́хъ носѧ̀ пѣ́нїе, въ подража́нїи непреста́ннѡ а҆́гг҃льстѣмъ, бдѣ́ннымъ ᲂу҆мо́мъ, гера́сїме, вопїѧ́лъ є҆сѝ: благослове́нъ є҆сѝ, гдⷭ҇и бж҃е, во вѣ́ки.</p>
<p><red>Бг҃оро́диченъ:</red></p>
<p><red>Ѻ҆́</red>гнь ника́коже тѧ̀, бцⷣе, бж҃ества̀ ѡ҆палѝ, дв҃о: тѧ́ бо кꙋпина̀ и҆ногда̀ ѡ҆бразова́ше въ горѣ̀ ѡ҆палѧ́ема, пречⷭ҇таѧ, и҆ ника́коже сгара́ющи.</p>
<p><red>Пѣ́снь и҃. І҆рмо́съ:</red></p>
<p><red>Б</red>г҃оглаго́ливїи ѻ҆́троцы, въ пещѝ со ѻ҆гне́мъ пла́мень попира́юще, поѧ́хꙋ: благослови́те, дѣла̀ гдⷭ҇нѧ, гдⷭ҇а.</p>
<p><red>П</red>росвѣще́нъ предста́лъ є҆сѝ влⷣцѣ, по́стническими сїѧ́ньми, чꙋдоно́сче гера́сїме, и҆ безпло́тныхъ ликѡ́мъ счи́слилсѧ є҆сѝ.</p>
<p><red>В</red>ъ безѕло́бїи житїѐ проводи́въ, лꙋка́вагѡ сѣда́лище ѿню́дъ ѡ҆хꙋди́лъ є҆сѝ, по́стникѡвъ красото̀, бг҃омꙋ́дре гера́сїме.</p>
<p><red>В</red>о ѻ҆де́ждꙋ нетлѣ́нїѧ ѡ҆дѣ́ѧлсѧ є҆сѝ, страсте́й <anchor type="page" number="47"/> совлече́нїемъ, ѻ҆́ч҃е бг҃омꙋ́дре гера́сїме: и҆ черто́гъ бжⷭ҇твенный досто́йнѡ полꙋчи́лъ є҆сѝ.</p>
<p><red>Бг҃оро́диченъ:</red></p>
<p><red>Ꙗ҆́</red>кѡ благоꙋха́нный крі́нъ ѡ҆брѣ́тъ тѧ̀ во ᲂу҆до́лїихъ житїѧ̀, пресꙋ́щественный, всечⷭ҇таѧ, тобо́ю благоꙋха́нїе мі́рови вдохнꙋ̀.</p>
<p><red>Пѣ́снь ѳ҃. І҆рмо́съ:</red></p>
<p><red>Оу҆</red>страши́сѧ всѧ́къ слꙋ́хъ неизрече́нна бж҃їѧ снизхожде́нїѧ, ꙗ҆́кѡ вы́шнїй во́лею сни́де да́же и҆ до пло́ти, ѿ дв҃и́ческагѡ чре́ва бы́въ чл҃вѣ́къ. Тѣ́мже пречи́стꙋю бцⷣꙋ, вѣ́рнїи, велича́емъ.</p>
<p><red>С</red>топа́мъ всѣ́хъ, до́брѣ на землѝ ходи́вшихъ, послѣ́дꙋѧ, любо́вь и҆мѣ́лъ є҆сѝ, вѣ́рꙋ, наде́ждꙋ, мѣ́рность, мꙋ́дрость и҆ неѡскꙋ́днꙋю моли́твꙋ, воздержа́нїе неизрече́нное, ѻ҆́ч҃е гера́сїме, наслажда́ѧсѧ чи́стыми восхождє́нїи.</p>
<p><red>Ѽ</red> чꙋ́до! ка́кѡ ꙗ҆́кѡ слове́сенъ повинова́шесѧ тебѣ̀ ѕвѣ́рь, повелѣ́нїю твоемꙋ̀, гера́сїме, со ᲂу҆се́рдїемъ слꙋжѧ̀, бг҃ꙋ прославлѧ́ющꙋ твоѐ житїѐ равноа́гг҃льное, зна́мєнїи, преподо́бне, и҆ безчи́сленными дивесы̀ и҆ чꙋдесы̀;</p>
<p><red>Оу҆</red>твержде́нїе ꙗ҆ви́лсѧ є҆сѝ мона́шествꙋющихъ и҆ молча́щихъ, бг҃оно́се, наказа́нїе: тѣснѣ́йшꙋю бо воздержа́нїѧ стезю̀ ше́ствовалъ є҆сѝ, бж҃е́ственными наде́ждами дꙋ́шꙋ при́снѡ разширѧ́ѧ. тѣ́мже простра́ннѡ въ се́лѣхъ и҆збра́нныхъ ѡ҆брѣ́лъ є҆сѝ селе́нїе.</p>
<p><red>П</red>роцвѣ́лъ є҆сѝ, ѻ҆́ч҃е, во дво́рѣхъ бг҃а на́шегѡ, ꙗ҆́кѡ фі́нїѯъ высокора́сленный, ꙗ҆́кѡ кѷпарі́съ возвели́чилсѧ є҆сѝ бж҃е́ственными возношє́нїи. Ѿѻнꙋ́дꙋже па́мѧть твою̀ вѣ́рнѡ всѝ пра́зднꙋемъ: въ ню́же мо́лимсѧ, и҆скꙋше́нїй ны̀ всѧ́кихъ спасѝ.</p>
<p><red>Бг҃оро́диченъ:</red></p>
<p><red>Н</red>осѧ́щи є҆мманꙋ́ила на рꙋкꙋ̀ твоє́ю, чⷭ҇таѧ, ꙗ҆́коже младе́нца, бг҃ора́дованнаѧ, вопїѧ́ла є҆сѝ: ча́до моѐ сладча́йшее, ка́кѡ пода́мъ тебѣ̀ сосе́цъ, пита́ющемꙋ всѧ́чєскаѧ; ка́кѡ повїю́ тѧ пелена́ми, мгло́ю повива́ющаго мо́ре;</p>
</document>
