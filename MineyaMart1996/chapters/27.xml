<?xml version="1.0" encoding="utf-8"?>
<?xml-stylesheet type="text/xsl" href="../../utils/xslt/culiturgical.xsl"?>
<document lang="cu" xmlns="http://www.ponomar.net/culiturgical">
<anchor type="page" number="311"/>
<p><red>Мѣ́сѧца тогѡ́же въ к҃з-й де́нь.</red></p>
<p><red>Ст҃ы́ѧ ма́тере на́шеѧ матрѡ́ны селꙋ́нскїѧ.</red></p>
<p><red>Стїхи̑ры, гла́съ д҃. Подо́бенъ: Ꙗ҆́</red>кѡ до́блѧ:</p>
<p><red>І҆</red>ꙋде́йскомꙋ свирѣ́пствꙋ, ꙳ и҆ на́гломꙋ сꙋровствꙋ̀, ꙳ по́мысломъ сопроти́виласѧ є҆сѝ, мꙋжемꙋ́дреннаѧ, ꙳ бꙋ́дꙋщихъ предви́дѧщи, ꙳ бг҃омꙋ́драѧ, наслажде́нїе, ꙳ пребыва́ющее при́снѡ во вѣ́ки неподви́жимо. ꙳ Є҆́же полꙋчи́ла є҆сѝ, ѿ землѝ преста́вльшисѧ ꙳ къ черто́гѡмъ нбⷭ҇нымъ ꙳ и҆ ли́кꙋ неразори́момꙋ, сла́внаѧ.</p>
<p><red>Ц</red>рⷭ҇твїѧ благолѣ́пїе, и҆ добро́тꙋ кра́снꙋю ꙳ ви́дѣти <anchor type="page" number="312"/> сподо́биласѧ є҆сѝ жениха̀ твоегѡ̀, ꙳ ᲂу҆краше́на ра́нами тве́рдагѡ твоегѡ̀ страда́нїѧ, ꙳ и҆ и҆сто́чникꙋ благи́хъ ꙳ досто́йнѡ прибли́жиласѧ є҆сѝ. ꙳ ѿѻнꙋ́дꙋже бжⷭ҇твеннагѡ весе́лїѧ ꙳ бога́тнѡ пло́дъ прїѧ́ла є҆сѝ, блаже́ннаѧ, ꙳ и҆ безсме́ртное благосла́вїе.</p>
<p><red>Н</red>и и҆́го рабо́тное, ꙳ ни сла́бость же́нскаѧ, ꙳ ни гла́дъ, ни ра̑ны запѧ́ша тѧ̀, ꙳ мꙋ́ченическїѧ тве́рдости ᲂу҆подо́битисѧ, всесла́внаѧ: ꙳ ᲂу҆се́рдїемъ бо дꙋшѝ ꙳ мꙋ̑ки претерпѣ́ла є҆сѝ. ꙳ Ѿѻнꙋ́дꙋже полꙋчи́ла є҆сѝ нбⷭ҇ный черто́гъ, ꙳ и҆ вѣнце́мъ благода́тей ᲂу҆краси́ласѧ є҆сѝ, ꙳ предстоѧ́щи зижди́телю твоемꙋ̀.</p>
<p><red>Сла́ва, и҆ ны́нѣ, бг҃оро́диченъ, гла́съ и҆ подо́бенъ то́йже:</red></p>
<p><red>Ѡ҆</red>сꙋжде́нїѧ и҆зба́ви, прест҃а́ѧ бг҃оневѣ́сто, ꙳ и҆ лю́тыхъ прегрѣше́нїй, ꙳ смире́ннꙋю мою̀ дꙋ́шꙋ, ꙳ и҆ сме́рти и҆змѣнѝ моли́твами твои́ми, и҆ да́рꙋй ѡ҆правда́нїе полꙋчи́ти ꙳ въ де́нь и҆спыта́нїѧ, ꙳ є҆́же полꙋчи́ша ст҃ы́хъ собо́ри. ꙳ покаѧ́нїемъ ѡ҆чище́на мѧ̀ пре́жде конца̀ покажѝ, ꙳ и҆ сле́зъ и҆злїѧ̑нїи.</p>
<p><red>Крⷭ҇тобг҃оро́диченъ, подо́бенъ то́йже:</red></p>
<p><red>Н</red>а крестѣ́ тѧ ꙗ҆́кѡ ᲂу҆зрѣ̀ ꙳ пригвожде́на, гдⷭ҇и, ꙳ а҆́гница и҆ мт҃и твоѧ̀ дивлѧ́шесѧ, ꙳ и҆ что̀ видѣ́нїе сїѐ, взыва́ше, ꙳ сн҃е вожделѣ́нне: ꙳ сїѧ̑ тебѣ̀ невѣ́рный собо́ръ воздадѐ беззако́нный, ꙳ и҆́же мно́гихъ твои́хъ чꙋде́съ наслади́выйсѧ; ꙳ но сла́ва неизглаго́ланномꙋ ꙳ соше́ствїю твоемꙋ̀, влⷣко.</p>
<p><red>Канѡ́нъ, є҆гѡ́же краегране́сїе:</red></p>
<p><red>М</red>атрѡ́ны бжⷭ҇твеннꙋю пою̀ сла́вꙋ. <red>Творе́нїе ѳеофа́на.</red></p>
<p><red>Гла́съ д҃. Пѣ́снь а҃. І҆рмо́съ:</red></p>
<p><red>М</red>о́рѧ чермнꙋ́ю пꙋчи́нꙋ, невла́жными стопа́ми, дре́внїй пѣшеше́ствовавъ і҆и҃ль, крестоѻбра́зными мѡѷсе́овыма рꙋка́ма а҆мали́ковꙋ си́лꙋ въ пꙋсты́ни побѣди́лъ є҆́сть. <anchor type="page" number="313"/></p>
<p><red>Б</red>жⷭ҇твєннымъ безплѡ́тнымъ чинѡ́мъ ны́нѣ сликꙋ́ющи, ᲂу҆ всѣ́хъ вино́внагѡ бг҃а, и҆ ꙗ҆́снѡ наслажда́ющисѧ бг҃онача́льнагѡ ѡ҆сїѧ́нїѧ, пою́щыѧ тѧ̀ просвѣтѝ.</p>
<p><red>Р</red>а́бїй сподо́бивыйсѧ прїѧ́ти зра́къ хрⷭ҇то́съ бг҃ъ, свободи́ти сего̀ восхотѣ́въ, ѿ тлѝ и҆ сме́ртныхъ ᲂу҆́зъ, ѿ и҆́га рабо́тнагѡ тѧ̀, мꙋ́ченице, невѣ́стꙋ ѡ҆брꙋчѝ.</p>
<p><red>Ж</red>е́нскїй по́лъ сꙋ́щи, вмꙋжи́вшисѧ благода́тїю, вознесе́ннꙋю горды́ню, и҆ хва́лѧщꙋюсѧ безмѣ́рнѡ пре́жде, и҆стреби́ти мо́ре, не́мощїю тѣ́ла, бжⷭ҇твенною си́лою низложѝ.</p>
<p><red>Бг҃оро́диченъ:</red></p>
<p><red>Д</red>ве́рь ꙗ҆́же къ на́мъ твоегѡ̀, гдⷭ҇и, соше́ствїѧ, восто́къ и҆ сл҃нце, и҆ свѣ́тъ, та́инственнѡ тѧ̀ нарица́емаго, преесте́ственнѡ ѡ҆блиста̀, сꙋгꙋ́ба є҆стество́мъ чл҃вѣколю́бца.</p>
<p><red>Пѣ́снь г҃. І҆рмо́съ:</red></p>
<p><red>В</red>есели́тсѧ ѡ҆ тебѣ̀ цр҃ковь твоѧ̀, хрⷭ҇тѐ, зовꙋ́щи: ты̀ моѧ̀ крѣ́пость, гдⷭ҇и, и҆ прибѣ́жище, и҆ ᲂу҆твержде́нїе.</p>
<p><red>Т</red>ве́рдостїю по́мысла пребеззако́ннꙋю и҆ лю́тꙋю претерпѣ́ла є҆сѝ тѧ́жкꙋю мꙋ́кꙋ, сла́внаѧ матрѡ́но, всеблаже́ннаѧ.</p>
<p><red>Р</red>а̑ны болѣ́знєнныѧ ѡ҆щꙋща́ющи, крѣ́пкѡ терпѣ́ла є҆сѝ: ѡ҆сꙋжде́нїемъ же тмы̀ бж҃е́ственнꙋю свѣ́тлость воспрїѧ́ла є҆сѝ.</p>
<p><red>К</red>рове́й твои́хъ то́ки нече́стїѧ ѻ҆гни́ще ᲂу҆гаси́ша, вѣ̑рныѧ же напои́ша благоче́стїѧ вода́ми.</p>
<p><red>Бг҃оро́диченъ:</red></p>
<p><red>С</red>крижа́ль, ковче́гъ, прїе́мшꙋ во ᲂу҆тро́бѣ, пречⷭ҇таѧ, сло́во бж҃їе безнача́льное, бг҃огла́снѡ восхвалѧ́емъ тѧ̀.</p>
<p><red>Сѣда́ленъ, гла́съ є҃. Подо́бенъ: С</red>обезнача́льное:</p>
<p><red>Б</red>лагоче́стнѡ порабо́тившесѧ вседержи́телю, ѕлоче́стїємъ влады́чицы не порабо́тиласѧ є҆сѝ, честна́ѧ: но претерпѣ́ла є҆сѝ тве́рдѡ те́мное заключе́нїе, и҆ ра́нъ разжже́нїе, и҆ преста́виласѧ є҆сѝ къ бг҃ꙋ, бг҃омꙋ́драѧ мꙋ́ченице матрѡ́но, моли́сѧ ѡ҆ на́съ, соверша́ющихъ па́мѧть твою̀. <anchor type="page" number="314"/></p>
<p><red>Сла́ва, и҆ ны́нѣ, бг҃оро́диченъ:</red></p>
<p><red>Т</red>е́плаѧ предста́тельнице и҆ непобѣди́маѧ, ᲂу҆пова́нїе и҆звѣ́стное и҆ непосты́дное: стѣно̀ и҆ покро́ве, и҆ приста́нище, прибѣга́ющымъ къ тебѣ̀, приснодв҃о чⷭ҇таѧ, сн҃а твоего̀ и҆ бг҃а молѝ со а҆́гг҃лы, ми́ръ да́ти мі́рꙋ и҆ спасе́нїе, и҆ ве́лїю ми́лость.</p>
<p><red>Крⷭ҇тобг҃оро́диченъ:</red></p>
<p><red>Н</red>а крⷭ҇тѣ̀ зрѧ́щи тѧ̀, хрⷭ҇тѐ, мт҃и твоѧ̀, во́лею посредѣ̀ разбѡ́йникꙋ ви́сѧща, растерза́ющисѧ ᲂу҆тро́бою мт҃рски глаго́лаше, безгрѣ́шный сн҃е, ка́кѡ непра́веднѡ на крⷭ҇тѣ̀, ꙗ҆́коже ѕлодѣ́й, пригвожде́нъ є҆сѝ, человѣ́ческїй ро́дъ хотѧ̀ ѡ҆живи́ти, ꙗ҆́кѡ благоꙋтро́бенъ;</p>
<p><red>Пѣ́снь д҃. І҆рмо́съ:</red></p>
<p><red>В</red>ознесе́на тѧ̀ ви́дѣвши цр҃ковь на крⷭ҇тѣ̀, сл҃нце пра́ведное, ста̀ въ чи́нѣ свое́мъ, досто́йнѡ взыва́ющи: сла́ва си́лѣ твое́й, гдⷭ҇и.</p>
<p><red>С</red>и́лою бжⷭ҇твенною, матрѡ́но, ᲂу҆крѣплѧ́ема, го́рькїѧ влады́чицы и҆збѣ́гла є҆сѝ рабо́ты: нра́въ бо смире́нъ дꙋшѝ стѧжа́ла є҆сѝ, є҆ди́номꙋ влⷣцѣ рабо́тающи.</p>
<p><red>Р</red>ыка́ющи и҆ пїѧ́нствомъ неи́стовствꙋющи, и҆ ꙗ҆́ростїю терза́ющисѧ, ѕлочести́вѣйшаѧ ра́нами ссѣца́ше, є҆вре́йскимъ сꙋровство́мъ, мꙋ́ченице страстоте́рпице, тѣ́ло твоѐ.</p>
<p><red>Ю҆́</red>ношеское показа́ла є҆сѝ терпѣ́нїе, въ несвѣ́тлыхъ мѣ́стѣхъ заключа́ема, мꙋ́ченице, и҆ гла́домъ томи́ма: но ѡ҆брѣла̀ є҆сѝ воздаѧ́нїе безсме́ртїѧ трапе́зꙋ.</p>
<p><red>Бг҃оро́диченъ:</red></p>
<p><red>З</red>латокова́нный свѣ́щникъ проѡбразова́ше, бг҃а носи́вшꙋю воплоще́нна, заре́ю бж҃ества̀, всѧ̑ просвѣща́юща, тѧ̀ и҆́стиннꙋю бг҃ома́терь.</p>
<p><red>Пѣ́снь є҃. І҆рмо́съ:</red></p>
<p><red>Т</red>ы̀, гдⷭ҇и мо́й, свѣ́тъ въ мі́ръ прише́лъ є҆сѝ, свѣ́тъ ст҃ы́й, ѡ҆браща́ѧй и҆з̾ мра́чна невѣ́дѣнїѧ вѣ́рою воспѣва́ющыѧ тѧ̀.</p>
<p><red>Т</red>ѧ̀ вѣне́цъ свѣ́телъ, бг҃омꙋ́драѧ похвалы̀ стѧжа̀, жизнода́вче, и҆ ѿ тмы̀ къ сїѧ́нїю бжⷭ҇твенномꙋ и҆зы́де. <anchor type="page" number="315"/></p>
<p><red>Оу҆</red>твердѝ хрⷭ҇то́съ на ка́мени вѣ́ры но́ги твоѧ̑, блаже́ннаѧ, къ немꙋ́же и҆спра́вила є҆сѝ мꙋ́дрѣ твоѧ̑ стопы̑.</p>
<p><red>Оу҆́</red>мъ бжⷭ҇твенъ вои́стиннꙋ и҆ мꙋ́дръ, и҆ бг҃омы́сленъ, ты̀ и҆мꙋ́щи, сїѧ́еши въ ли́цѣ мꙋ́чєникъ, матрѡ́но всеблаже́ннаѧ.</p>
<p><red>Бг҃оро́диченъ:</red></p>
<p><red>Б</red>ж҃ества̀ зра́къ, и҆ зра́къ человѣ́чества родила̀ є҆сѝ, бг҃ома́ти, соедине́нїе несмѣ́сно, по соедине́нїю неслїѧ́нномꙋ.</p>
<p><red>Пѣ́снь ѕ҃. І҆рмо́съ:</red></p>
<p><red>П</red>ожрꙋ́ ти со гла́сомъ хвале́нїѧ, гдⷭ҇и, цр҃ковь вопїе́тъ тѝ, ѿ бѣсо́вскїѧ кро́ве ѡ҆чи́щшисѧ, ра́ди ми́лости ѿ ре́бръ твои́хъ и҆сте́кшею кро́вїю.</p>
<p><red>Є҆́</red>ѵы ны́нѣ, страстоно́сице, жела́нїе ѡ҆б̾ѧ́ла є҆сѝ смы́сленнѡ, матрѡ́но, ѡ҆божа́ема манове́нїемъ непреста́ннымъ: и҆ пра́веднѡ присносꙋ́щныѧ сла́вы сподо́биласѧ є҆сѝ.</p>
<p><red>Два́жды.</red></p>
<p><red>Н</red>и ра́бъ во хрⷭ҇тѣ̀, ни свобо́дный сꙋ́дитсѧ, по добродѣ́тели благоѻбра́зїе, благоче́стїѧ нра́вы ᲂу҆кра́шена. Є҆ѧ́же показа́ласѧ є҆сѝ твори́тельница, стрⷭ҇тоте́рпице непобѣди́маѧ.</p>
<p><red>Бг҃оро́диченъ:</red></p>
<p><red>Х</red>ра́мъ тѧ̀ бж҃їй и҆ черто́гъ зна́емъ, ста́мнꙋ, свѣ́щникъ и҆ скрижа́ль, стѧжа́вшꙋю внꙋ́трь написа́нїе, за милосе́рдїе вопло́щшасѧ сло́ва, всенепоро́чнаѧ.</p>
<p><red>Пѣ́снь з҃. І҆рмо́съ:</red></p>
<p><red>В</red>ъ пещѝ а҆враа́мстїи ѻ҆́троцы персі́дстѣй, любо́вїю благоче́стїѧ па́че, не́жели пла́менемъ ѡ҆палѧ́еми, взыва́хꙋ: бл҃гослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>С</red>ъ любо́вїю и҆ дерзнове́нїемъ ѿлꙋчи́ласѧ є҆сѝ вои́стиннꙋ, ко твоемꙋ̀, всехва́льнаѧ, рачи́телю, бл҃года́рнѡ взыва́ющи: благослове́нъ є҆сѝ въ хра́мѣ сла́вы твоеѧ̀, гдⷭ҇и.</p>
<p><red>Два́жды.</red></p>
<p><red>С</red>ъ весе́лїемъ и҆ ра́достїю прешла̀, є҆сѝ, и҆спо́лнь <anchor type="page" number="316"/> добродѣ́телей всеразли́чныхъ, матрѡ́но, ѿ землѝ къ нбⷭ҇нымъ ликѡ́мъ, сла́внаѧ, наслѣ́дїе полꙋчи́вши безсме́ртное.</p>
<p><red>Бг҃оро́диченъ:</red></p>
<p><red>П</red>росвѣще́нна, преиспещре́на всѣ́ми добродѣ́тельми, сло́во ѻ҆́ч҃ее па́че сло́ва родила̀ є҆сѝ воплоще́нное, мт҃и дв҃о: бл҃гослове́нна ты̀ въ жена́хъ, всенепоро́чнаѧ влⷣчце.</p>
<p><red>Пѣ́снь и҃. І҆рмо́съ:</red></p>
<p><red>Р</red>ꙋ́цѣ распросте́ръ данїи́лъ, львѡ́въ зїѧ̑нїѧ въ ро́вѣ затчѐ: ѻ҆́гненнꙋю же си́лꙋ ᲂу҆гаси́ша, добродѣ́телїю препоѧ́савшесѧ, бл҃гоче́стїѧ рачи́тели ѻ҆́троцы, взыва́юще: бл҃гослови́те, всѧ̑ дѣла̀ гдⷭ҇нѧ, гдⷭ҇а.</p>
<p><red>Б</red>ога́тнагѡ свѣ́та лꙋчы̀ сподо́биласѧ є҆сѝ ви́дѣти, и҆змѣни́вшисѧ пло́ти, и҆ въ нбⷭ҇нѣй ски́нїи жи́ти, вмѣ́стѡ ски́нїи те́мныѧ и҆ мра́чныѧ, и҆дѣ́же заключена̀ была̀ є҆сѝ, сла́внаѧ, бл҃гослови́те, всѧ̑ дѣла̀, вопїю́щи, гдⷭ҇нѧ, гдⷭ҇а.</p>
<p><red>Два́жды.</red></p>
<p><red>К</red>расе́нъ вѣне́цъ, и҆́мже ны́нѣ вѣнча́ласѧ є҆сѝ, сла́внаѧ, живонача́льною десни́цею вседержи́телѧ: невѣ́стꙋ бо ви́дѧ ѡ҆червле́нꙋ тѧ̀ крове́й твои́хъ то́ки, ра́дꙋѧсѧ, ᲂу҆ѧснѝ, є҆мꙋ́же пое́мъ: всѧ̑ дѣла̀, благослови́те, гдⷭ҇нѧ, гдⷭ҇а.</p>
<p><red>Бг҃оро́диченъ:</red></p>
<p><red>В</red>ои́стиннꙋ ро́ждши бг҃а, вои́стиннꙋ всечⷭ҇таѧ ꙗ҆ви́ласѧ є҆сѝ мт҃и бж҃їѧ, и҆́стинствꙋюща, носѧ́щи по ко́емждо рожде́нїи, бг҃оиме́нство вѣ̑рнымъ. тѣ́мже сла́вимъ бцⷣꙋ тѧ̀ бг҃омꙋ́дреннѡ, всенепоро́чнаѧ влⷣчце.</p>
<p><red>Пѣ́снь ѳ҃. І҆рмо́съ:</red></p>
<p><red>К</red>а́мень нерꙋкосѣ́чный ѿ несѣко́мыѧ горы̀ тебє̀, дв҃о, краеꙋго́льный ѿсѣче́сѧ, хрⷭ҇то́съ, совокꙋпи́вый разстоѧ̑щаѧсѧ є҆стєства̀: тѣ́мъ, веселѧ́щесѧ, тѧ̀, бцⷣе, велича́емъ.</p>
<p><red>С</red>їѧ́етъ мы́сленными свѣтозарє́нїи свѣтоно́сный тво́й де́нь свѣтлѣ́йшими блиста̑нїи трисо́лнечнагѡ, мꙋ́ченице, сїѧ́нїѧ, въ не́мже ны́нѣ молѝ, ѡ҆зари́ти пою́щыѧ тѧ̀. <anchor type="page" number="317"/></p>
<p><red>Ѡ҆</red>брѣла̀ є҆сѝ воздаѧ̑нїѧ, страстоно́сице, за ра̑ны болѣ́знєнныѧ, нбⷭ҇ное наслѣ́дїе въ це́ркви перворо́дныхъ, сла́внаѧ: въ не́йже торжествꙋ́ющи, твои́ми моли́твами на́съ соблюдѝ.</p>
<p><red>В</red>ои́стиннꙋ хрⷭ҇тꙋ̀ ны́нѣ сочта́ласѧ є҆сѝ, безсме́ртномꙋ твоемꙋ̀ женихꙋ̀, процвѣ́тши свѣ́тлѡ, бжⷭ҇твенными сегѡ̀, всемꙋ́драѧ, ꙗ҆́звами, и҆ честно́ю кро́вїю мꙋче́нїѧ сїѧ́ющи.</p>
<p><red>Бг҃оро́диченъ:</red></p>
<p><red>П</red>лени̑цы мои́хъ ны́нѣ прегрѣше́нїй разрѣшѝ, дв҃о бцⷣе, ꙗ҆́же милосе́рдїѧ и҆сто́чникъ ро́ждши, є҆ди́на бг҃облаже́ннаѧ, и҆ дꙋшесла́дости и҆спо́лни, ꙗ҆́кѡ да досто́йнѡ тѧ̀ велича́ю.</p>
<footer/>
</document>
